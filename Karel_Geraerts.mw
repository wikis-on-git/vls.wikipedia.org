'''Karel Geraerts''' ([[Genk]], [[5 januoari]] [[1982]]) es nen [[België|Belgische]] [[voetbol]]er. Karel Geraerts speelt ip et [[middnveld]].

==Carrière==
Als jong gastje shotte Karel Geraerts bie CS Maasmechelen, doarachter bie [[Racing Genk]]. In [[1998]] ging 't ie noa [[Club Brugge]], woar da't ie tot [[2003]] bleef. Doarachter speelde ie kort bie [[KSC Lokeren Oost-Vlaanderen]], moar ie es definitief deuregebrookn bie [[R.Standard de Liège|Standard]]. In [[2007]] es't ie weregekêerd noa Club Brugge.

Zyn reloatie mè Club Brugge es nogol specioal. In een êeste periode van 1998 tot 2003 kwam ie biekans nie an speeln toe. In totoal speelde ie moar 9 matchn, want de concurrentie mè [[Timmy Simons]] wos môordend. Gefrustreerd trokt ie voo een appel en een ei noa Lokeren in de winter van 2003, woar da't ie vulip speelgeleegneid kreeg. Ie es ipgemerkt gewist deur Standard, woar da't ie in 3 sezoenn de pannn van et dak speelde en rôo duuvel kwaam. In 2007 eit ie zyn contract loatn oflôopn mè Standard en es't ie deur de vôordeure en mè een zwoar contract were noa Club Brugge gekoomn. Doar kreegt ie de centroale controleernde rolle ip et middnveld.

Karel Geraerts es ondertussn tot vaste weirde van de nationoale ploeg, woarvôorn da't ie ol 16 kêers gespeeld eit en 4 goals gemakt eit.

[[Categorie:Belgische voetboller|Geraerts, Karel]]

[[nl:Karel Geraerts]]
