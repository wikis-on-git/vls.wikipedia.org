'{{Veranderplat|Roeseloars}}
{{Infobox Belgische deelgemeente|
|kaart1=[[Ofbeeldienge:BeverenRoeselareLocation.svg|300px]]
|naam=Bevern
|provincie=WVLA
|gemeente=[[Roeseloare]]
|latitudeGraden=50
|latitudeMinuten=58
|latitudeSeconden=07
|longitudeGraden=3
|longitudeMinuten=08
|longitudeSeconden=39
|opp=
|inw=
|datum=
|dichtheid=
|postcode=8800
|netn=
|}}
'''Bevern''' is een [[dorp]] in de provincie [[West-Vloandern]] en een [[dêelgemêente]] van [[Roeseloare]]. D’r zyn 5420 inweuners (tellienge [[2004]]) en ‘t was tout [[1965]] een zelfstandige gemêente. Bevern ligt in ‘t nôordôostn van Roeseloare-centrum.
[[Ofbeeldienge:BeverenRoeselare.JPG|thumb|left|<center>Kerke in 't centrum van Bevern]]
==Geschiedenisse==
De noame Bevern viend je al were in documentn van de 11e êeuwe. Êerst Beverna, loater Bevrene, Beiverne, Bevre en Bevern. De noame Bevern verwyst noa ’t Keltische “Bebrona”  (bebro-bever) of misschien komt ’t van ’t Germoans “Bivruno”  (bivru=bever).


Vo de Fransche Revolutie was Bevern ingedêeld in twi “heerlikheedn”: Bevern en Onlede. Als woapn voert ’t dorp ’t schild van Jan van Vlaanderen, heer van Bevern en Onlede,  bastoardzeune van groaf [[Lodewijk van Male]].

Bevern was tout 1960 een rustig boeredorptje met één grôot bedryf, de carrosserie Jonckeere. Vanof 1960 is Bevern styf veranderd. In de plekke van ’t stoatiekwartier 
kwamt er een industiezone, “Roeselare-Noord”  en in [[1987]] een “bedrijvencentrum”  woa da begunnende zelfstandigen under bedryf voorlopig kunn ipstartn.
===14-18===
In ’t boek ‘’Beveren-Roeselare in de Grote Oorlog’’  schryft Gabriël Verbeke (geboorn in Bevern in 1937) over ‘t boeiende moa vergeetn oorlogsverleedn van Bevern.
De burgers van Bevern zoatn vier joar lank, van 1914 tout 1918, ipgeslootn binn de grenzn van under gemêente. Ze mochtn Bevern moa verloatn me toestemmienge van de Duutsche bezetter. Ze woarn verplicht van ’s oavonds binn te bluuvn en ze mochtn ook nie me noar under dorpscafés. De Duutschers controleerdn alles, de productie en verdêlienge van ‘t groan, de petattn, groensels, fruut, koeien, melk en eiers. ‘t Eetn wierd gerantsoeneerd. De burgers van Bevern leefdn ook constant onder de dreigienge van ‘t oorlogsgeweld. De vintn  wierdn ipgevorderd vor an ‘t front te goan werkn. En vele families mostn in 1917 ip bevel van de Duutschers alles achterloatn en noa ‘t verre [[Herentals]] ver’uuzn. Bevern zag d’r uut lik ‘n  een spookdorp.

==Parochie==
De parochie H.Kruisverheffing was vroeger de St.Germanusparochie. Achter een luchtbombardement van de [[Duutsland|Duutschers]] in [[juli]] [[1918]] is de kerke in [[1923]]–[[1925]] eripgebouwd in gilwe zandstêen. 
Sedert augustus [[1970]] is 't er ook een kerke ip de Kapelhoekwyk, de St.-Catharina-kerke.

By de H.-Kruisverheffingskerke stoat een erdenkiengsmonument vo de twi weireldoorloogn.

Ip ’t kerk’of van Bevern ligt de coureur [[Jean-Pierre Monseré]] begroavn tegoare me zyn zeuntje, dat in [[1976]] ip 7-joarige leeftyd verongelukte me zyn velootje, dat ’n vo zyn êeste communie gekreegn ad van [[Freddy Maertens]].

[[Categorie:Plekke in West-Vloandern]]
[[Categorie:Roeseloare]]

[[nl:Beveren (Roeselare)]]
