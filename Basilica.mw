[[Ofbeeldienge:San_Martin_de_Fromista-Planta.jpg|thumb|right|Typisch groundplan van en basilica]]
[[Ofbeeldienge:Trier Konstantinbasilika BW 1.JPG|right|thumb|right|De Basilica van Constantyn in [[Trier]] uut 310.]]
De '''basilica''' wos oorsprounkelik e [[Romeinn|Romeins]] burgerlik hallegebouw bedoeld vo oopnboar gebruuk. 

==Romeinse basilica==
De Romeinse basilica wos multifunctioneel. Ze wos gebruukt lik overdekte maart, lik halle vo commerce t'oudn moar ook vo rechtszittiengn. Meer in 't olgemeen wos en basilica dus en verzoamelplekke vo 't volk, meestol in 't verlengde van e [[forum]].

Et groundplan van en basilica es e rechthoekig gebouw da in de lengte in drie stikkn es geschid deur twee reekn zuuln. Die stikkn noemn me '''beukn'''. En basilica es dus e '''driebeukig''' gebouw. 't Middnste stik, de '''middnbeuke''', es meestol 't bridste. De twee zystikken zyn de '''zybeukn'''. De drie beukn van Romeinse basilica en deurnban dezelfst ogte.

In 't verlengde van de middnbeuke es d'r en olve rounde, de '''absis''' of '''apsis'''. Da wos de plekke woa dat de zetel stound van de rechter.

==Christelikke basilica==
Met d'upkomste van 't [[christndom]] an 't ende van 't Romeins Ryk kwoamn de christelikke mienschn met ounderden t'ope in die basilica vo te getuugn over 't gene dan ze g'oord addn en vo da vodder te vertelln. Ook achter da 't Romeins Ryk uut mekoar wos gevolln, bleevn de christn by de bouw van nieuwe tempels et basilicoale groundplan gebruukn. De absis kwom toun de plekke achter 't outoar woar da de zetel van 'n [[bisschop]] stound.

D'r zyn toh wel nogoal vele bazilik'n in Belgie. Ik goa ièst klapp'n van de bazilik'n in de provincie. Oôk moe'k zegg'n da'k ze eigelik nie oallemoale kenne. Da wilt dus zeggen dat min overzicht nie volledig es.

We behun'n in 't Noôrd'n, mièr bepoald in Brugge mè d'Hillig Bloed- bazilikke. Ton ém me de bazilikke van Deisle (Dadizele).

In Iènegouw'n (Henegouwen) è je de basilikke van "Notre Dame de Bon-Secours" vlak teeg'n Péruwelz, oegeveer oalfwege Doôrnik en Mons.

In 't Brussels Hôofdstedelik Gewest è je nateurlik de algemièn gekende bazilikke van Koekelberg, woa dan z'oalle joar'n het Te Deum zing'n in aanwezihei van de keuninklikke familie ip 21 juli en de 15sten november (Koningsdag). Miskien oôk d'n 11sten november (Woapenstilstand '14-'18) moa da ben ik nie zeker.

Oam me noa Vlams-Broabant gaan moet'n me nateurlik klappen van de bazilikke van Skerp'neuvel (Scherpenheuvel) en oôk van de bazilikke van Halle.

In de Limburg è je de fameuze bazilikke van Tongeren.

O'k goe geteld è zind'er dad'oal zeven. Moest je nog andere basilikken in Belgie kennen, ge meug ze d'er oalsan bizett'n.



[[Categorie:Romeinse architectuur]]

[[ca:Basílica]]
[[cs:Bazilika]]
[[da:Basilika]]
[[de:Basilika]]<!--lesenswerte Artikel-->
[[en:Basilica]]
[[et:Basiilika]]
[[es:Basílica]]
[[eo:Baziliko]]
[[fr:Basilique]]
[[gd:Bàislig]]
[[it:Basilica]]
[[he:בזיליקה]]
[[ka:ბაზილიკა]]
[[lt:Bazilika]]
[[li:Basiliek]]
[[hu:Bazilika]]
[[ja:バシリカ]]
[[nl:Basilica]]
[[no:Basilika]]
[[nrm:Basouque]]
[[pl:Bazylika]]
[[pt:Basílica]]
[[ru:Базилика]]
[[sk:Bazilika]]
[[fi:Basilika (kirkko)]]
[[sv:Basilika]]
[[tr:Bazilika]]
[[uk:Базиліка]]
[[zh:巴西利卡]]
