"'''Everybody'''" is e liedje van en geschreven deur [[Madonna (zangeresse)|Madonna]] en et was eur eerste single, en verscheen loater op eur debut album, ''[[Madonna (album)|Madonna]]'' (1983). De menieng'n van de muziek criticuss'n was verdèèld. Et liedje kwaam uit als single in de herft van 1982 en was e top 5 dance muziek hit in Amerika.

==Geschiedenis van et lied==
Het lied is de allereerste verkriegboare single van Madonna. Het wier oorsproenkelijk gedroaid in clubs voe eur e bitje bekendheid te geven, en was uuteindelijk èèn van de liedjes womee da ze e plotencontract scoorde bie Warner's Sire label. "Everybody" is geschreven deur Madonna zelve en geproduced deur Mark Kamins. 

Voorda ze e plotencontract kreeg, gieng Madonna vele no e club in [[New York]] genaamd [[Danceteria]]. Mark Kamins was doa èèn van de beste [[DJ]]s en begost me liedjes te produc'n. Madonna brocht em e poar van eur demo's en Kamis besloot ze te droaien in de club. "Everybody" was èèn van die demo's en kreeg goeie commentaar van et publyk. Toenda Kamin da zaag, beslotn voe et lied te produc'n.

Et lied is uutgeborcht in oktober [[1982]], toen da disco ant uutsterv'n was en plekke ant mak'n voe  de nieuwe 80s new wave synth pop. "Eveybody" is e simpele boodschap voe iederèèn mee op de dansvloer te krieg'n: "Everybody, come on, dance and sing. Everybody, get up, do your thing."
Et lied stelde us Madonna voren lyk da we eur nog gieng'n leren kennen: etwien die danst en ziengt voe eurzelvn ut te drukk'n, en het optimistische karakter da ze de eerste vuuf joar van eur carrière gienk vuloed'n. Ze et loter nog "Everybody" gezoengen in eur [[Virgin Tour]], [[Girlie Show Tour]] en de promotie tour voe et album [[Confessions on a Dance Floor]]. Het zinnetje "Dance and sing, get up and do your thing" wier trouwes gesampled in de openingslienen van "[[Express Yourself]]" in eur [[Blond Ambition Tour]].

De cover van de single is e kleurrijke collage van [[Manhattan]], getekend deur Lou Beach. Deurda Madonna nie op de cover stoend, en al de mesjn op de cover zwartn zien, peisden ze da ze e zwarte disco zangeresse was.

==Videoclip==
In de videoclip kuje Madonna en e poar dansers zien in [[Danceteria]], de club in [[New York]] waar Madonna vroeger danste en woar da et liedje voe de èèste ki speelde. Eur broere Christopher dee de choreographie voe de video en kuje zien als e danser samen met Madonna eur vryndinne Erica Bell. Ze aan moe 1500 dollar voe de clip te maken. Deur de clip was et misverstand da Madonna e zwarte disco zangeresse zoe zien wel ut de wèreld.

[[Categorie: Single ut 1982]]
[[Categorie: Lied van Madonna]]
