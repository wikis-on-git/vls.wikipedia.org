'''Marseille''' is een oavnstad  int zudôostn van [[Vrankrik]]. Tes de twîdde grôotste stad van Vrankrik me mêer dan 800.000 inweuners. Marseille is gesticht gewist deur de Griekn in 600 VC en noemde ton Massilia. Twas in dien tid een vrêe belangrike stad totdan ze spel kreegn me Julius Caesar, die under zelfstandighied afpakte. In de middeleeuwen is Marseille bezet gewist deur verschillende volkern, en zaddn ôok nog ne kêe miserie mè islampiroatn. Tes pas vanaf 1480 da Marseille bie Vrankrik kwam. 

Vandoage is Marseille gekend als een explosieve stad. Da begost ol in de 19e eeuw toen da Marseille populair kwam bie kunstenoars, toeristn, intellectueeln en avonturiers, en 't zoatn bovndien veel légionairs (zwoare gastn dus), omda Marseille den toegank noar de Fransche kolonies in Nôord-Afrika wa.

De latste joarn e Marseille vree vele last gehad van verloederinge, ma tbluft nog alsan een vrêe belangrike en populaire stad.

Marseille es vôoral gekend voo:
* 't platselike eetn (bouillabaise en andre visgerechtn);
* voetbol (Zinedine Zidane es van doare en Olympique Marseille es nog olsan de populairste ploeg in Vrankrik);
* toerisme (surtout in de Provence);
* Jongerncultuur (platselike hiphop, Taxi, …).
