De '''Vrede van Doornik''' es en overeenkomste da geslootn èt gewist up [[18 december]] [[1385]] tusschn den [[Bourgondische ertogen|Bourgondischn ertog]] [[Filips de Stoute]] en de upstandige [[Gent|Gentenoars]]. 

De Vrede van Doornik zorgde d'rvoorn dat Gent ol eur [[privilege]]s mochte bluuvn oudn. Ook moestn de Gentenoars gin verantwoordienge ofleggn voor under verzet, ze kreegn mè andre woordn [[amnestie]].

Da wos en upmerkelik diplomatiek succes vo de Gentenoars die pertank en poar joar doavoorn, by de [[Slag by Westrôzebeke]], teegn de Fransche verloorn addn.

't Enigste da de Gentenoars moestn upgeevn, wos under verbound mè [[Iengeland]]. En ze moestn den keunienk van [[Vrankryk]] ook effectief lik under keunienk erkenn, wuk dan ze toun ook gedoan èn.

[[Categorie:Verdrag]]
[[Categorie:Geschiedenisse van de Lege Landn]]

[[fr:Traité de Tournai]]
[[nl:Vrede van Doornik]]
