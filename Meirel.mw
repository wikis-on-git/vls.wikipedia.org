{{plat|Ipers}}
{{Taxobox
|naam=Meireloare
|afbeelding=Blackbird.jpg
|afbeeldingtekst=Ne mannetjesmeireloare
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Aves]] (Veugels)
|orde=[[Passeriformes]] (Zangveugels)
|familie=[[Turdidae]] (Listers en tapuut'n)
|geslacht=[[Turdus]]
|w-naam=''Turdus merula''
|auteur=[[Linnaeus|Linnaeus]]
|datum=1758}}

E '''meireloare''' is e sôorte veugel die vele vôornkomt in West-Vloandern, oendermêer oek in de menschn nunder ovetjes. Over hêel Vloandern ist 'n veugel die in 't mêeste aantal ovetjes zit (vogens de veugeltellienge van 2006 van Natuurpunt).

==Vôornkomn==
===Uutzicht===
De man van e meireloare is ossan zwort med en orajen bek en e [[geel|gilvn]] oogriengel. 't Is e redelik grôotn veugel, oengeveer 25 cm lank en anze nunder vlerken oopn doen, komn ze an e klêne 40 cm. Ze kun 5 joar oed komn.

't Wuuf (de puppe) is noois zwort, z'is bruunachtig, mo doenkerder dan [[liester]]s. Neurn bek is idder gilf.

De joengn en idder e griesdn bek.

[[Ofbeeldienge:Blackbird-female.jpg|thumb|left|'t Wuvetje]]

===Verspreidienge===
Meireloars komn overol in Europa vôorn, zest up [[Iesland]], mo doa zien ze zeldzoam. Buutn Europa leevn ze in [[Nieuw-Zêeland]] en [[Oostraalje]], woa danze inevoerd zien. 

==Teetn==
Z'eetn olles, mo ze zien setoe ekend deurdanze spriengn int ges om trilliengn te moakn en ezo [[tettienk]]s no boovn te lokn. 

Kapotte slekuuzn zien mêestol va liesters.

Z'en e slichte noame omdanze geirn kriekn eetn.

[[Categorie:Beeste]]
