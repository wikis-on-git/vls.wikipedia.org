[[Image:L-leucine-skeletal.png|thumb|right|180px|Chemische formule van leucine]]
[[Image:L-leucine-3D-sticks.png|thumb|right|160px|3D-stoafvôorstellienge van leucine]]

'''Leucine''' es een natuurlyk [[aminozuur]]. Et weirdt ofgekort mè '''Leu''' of '''L'''. De vorme die et meeste vorekomt is L-leucine, D-leucine komt by de meer exotische soortn vore.

==Chemische structuur==
Leucine bestoat uut nen ôofdkeetn en nen zykeetn gelyk olle natuurlyke aminozuurn. De ôofdkeetn eit een [[aminogroep]] an n'êne en nen [[carboxylgroep]] an n'andere ant, mè doartussn een [[carbongroep]]. De zykeetn bestoat uut een ofgetakte koolwoaterstofverbindienge mè chemische formule -CH<sub>2</sub>CH(CH<sub>3</sub>)<sub>2</sub>. Ge zoet dus keun zeggn da leucine nen [[valine]] es mè een extra -CH<sub>2</sub>- tussngepropt. Leucine es [[isobaar]] mè [[isoleucine]], z'ein olletwêe een massa van 131.18 g/mol. Da makt da je ze nie van elkoar keun onderscheidn mè [[massa-spectrometrie|massa-spectrometrische]] techniekn, en daje chromatografische techniekn moe gebruukn.  

==Fysische karakteristiekn==
Leucine beôort by de [[hydrofoob|hydrofobe]] amninozuurn, deurda de zykeetn allêne moar bestoat uut koolwoaterstoffn. Doardeure zul'd je leucine mêestol vindn in't binneste van een [[proteïne]], of an de butenkant at over de trans[[membraan]]regio van een eiwit goat.

==Vôorkoomn en (bio)synthese==
Leucine es een [[essentieel aminozuur]] voo bêestn, wa wil zeggn da je et moe binnkrygn via uw eetn. Ge keunt leucine ippakkn deur et eetn van [[ei]]ers, kiekevlêes, vlêes van [[runders]], sojabôonn en groensel. In plantn en micro-organismn weirdt et angemakt vanuut [[pyruvaat|pyrodruuvezuur]], et eindproduct van de [[glycolyse]].

==Genetische code==
Leucine weirdt gecodeerd deur de [[codon]]s UUA, UUG, CUU, CUC, CUA, en CUG.

{{Aminozuurn}}

[[Categorie:Moleculaire biologie]]

[[ca:Leucina]]
[[cs:Leucin]]
[[da:Leucin]]
[[de:Leucin]]
[[en:Leucine]]
[[eo:Leŭcino]]
[[es:Leucina]]
[[fi:Leusiini]]
[[fr:Leucine]]
[[he:לאוצין]]
[[hr:Leucin]]
[[id:Leusina]]
[[it:Leucina]]
[[ja:ロイシン]]
[[ko:류신]]
[[lb:Leucin]]
[[lt:Leucinas]]
[[lv:Leicīns]]
[[mk:Леуцин]]
[[nl:Leucine]]
[[no:Leucin]]
[[oc:Leucina]]
[[pl:Leucyna]]
[[pt:Leucina]]
[[ru:Лейцин]]
[[sk:Leucín]]
[[sv:Leucin]]
[[tr:Lösin]]
[[uk:Лейцин]]
[[zh:亮氨酸]]
