[[Image:Robertsmith.jpg|thumb|right|330px|Robert Smith van The Cure]]

'''The Cure''' es nen [[Ingeland|Ingelsen]] rockgroep, mièr bepoald nen [[New Wave]] groep. Ze zin bekend voor under melankoliesche, nohol zwarte muziek, moar zein wok lichtvoetige, mièr poppy nummers gemakt. Visueel zin ze vôorol gekend deur under zwarte klièr'n, en deur de hoarsnit en de maquillage van de zanger, Robert Smith.

==De ieste joar'n: 1976 - 1985==
The Cure es in feite begonn'n als '''Easy Cure''', een typisch geval van moaten in schoole die een groepke begosten. Robert Smith, soamen me Michael Dempsey (bass), Laurence "Lol" Tolhurst (drums) en Porl Thompson richtt'n in 1976 under groepke. De ièste ploate kwam t'er in 1979, '''Three Imaginary boys''', me korte, felle punkliedjes. ''Killing An Arab'' wos nen single, en zorgde ol onmiddellik voo probleem'n, omdat sommigen der een racistisch liedje in zoag'n, olhoewel het just het omgekièrde wos. Ondertuss'n brochten ze wok de single ''Boy's don't cry'' ùt. In 1980 kwam een volgens sommigen ièste oogtepunt, met de ploate '''17 seconds''', die de bekendste single bevat van The Cure: ''A Forest''. De ploate wos vriè minimalistische, donkere ploate. Een joar loater kwam '''Faith''', een ploate die stif in't verlengde lag va 17 seconds. Ip da moment begoste een vriè donkere periode voo de groep, met overvloedig drank- en drugsmisbrùk en veel zelfmôordgedacht'n. Dat eit geleid tot '''Pornography''', en de sfere van de ploate keun je gemakkelik illustreer'n met de ièste zinne: ''Doesn't matter if we all die''. Ip 't ièste moment es de ploate vriè ofgebrook'n deur de critici, moar nu weirdt ze beschowd als ièn van de ôogtepunt'n. De groep stond ip een kièrpunt en besefte da ze zôo nie kost'n deuredoen. Ze besloot'n dus voo 't leev'n wa luchtiger ip te pakk'n, wa resulteerde in drie poppy nummers: ''Let's go to bed'', ''The walk'' en ''The lovecats'', singles die wok redelik wa commercieel succes gehad ein. Ze brochten die singles ùt ip nen mini-elpee '''Japanese Whispers''', ièst alliène moar in [[Japan]], moar loater in de hièle weireld. In 1984 volgde ton het ontgoochelende '''The Top''', en in 1985 '''The head on the door''', me de sterke singles ''Close to me'' en ''Inbetween days''.

==De succesjoar'n 1986 - 1996==
Met The head on the door begost er een commercieel succesvulle periode van 10 joar voo de groep. ''Close to me'' betièkende de deurbroake in commerciële tv-programma's en zorgde voo bekendheid over hièl [[Europa]] (vôorol in [[Vrankrik]], [[Belhje]] en [[Dutsland]]). In 1987 volgde ton de echte deurbroake in [[Amerika]], me '''Kiss me, kiss me, kiss me'''. Vôorol de single ''Just like heaven'' deed et goed, en wos den ièsten single die in de Amerikoanse top 40 gerakte. Loater es de videoclip van da nummer gekooz'n tot beste alternative video of all time deur MTV's 120 Minutes ('t alternatieve muziekprogramma van die zender). In 1989 kwam de bevestiginge mè '''Disintegration''', deur veel'n beschowd als de beste ploate van de groep. ''Lullaby'' wos de bekendsten single, moar andere singles woaren wok succesvol: ''Lovesong'', ''Fascination Street'' en ''Picturers of you''. Lovesong ei zelfs de twidde plekke gehoald in de Amerikoanse top 10, een ièle prestoatie voo nen alternatieven groep. De groep ging deure ip under (commercieel) elan mè '''Wish''', die een aantal sterke singles oat (''Friday I'm in love''), moar globoal gezien nie miè 't niveau van de vôorige ploate hoalde.

==De recente joar'n: 1997 - nu==


==Leed'n==
Volgens sommigen es The Cure gelik an Robert Smith, en Robert Smith an The Cure. The Cure eit ton wok ol vièl bezetting'n gehad, met moa ièn constante, Robert Smith. Moar de inbreng van de andere leed'n weirdt soms onderschat, want zein olllemoale uddern inbring in't schrivv'n van nummers.

Udige bezettinge:
*Robert Smith (zang, gitaare, keyboards)
*Roger O'Donnell (keyboards; 1987-1990, 1995-nu)
*Perry Bamonte (keyboards, gitaar; 1990-nu)
*Jason Cooper (percussie; sedert 1995)
*Porl Thompson (gitaare; 1977-1978, 1984-1992 en were vanof 2005)

==Ploat'n==
=== Studio-ploat'n ===
* Three Imaginary Boys (1979; in de [[Veriènigde Stoaten|VS]] in 1980 eirùtgebracht onder'n titel 'Boys Don't Cry')
* Seventeen Seconds (1980)
* Faith (1981)
* Pornography (1982)
* Japanese Whispers (1983)
* The Top (1984)
* The Head on the Door (1985)
* Kiss Me, Kiss Me, Kiss Me (1987)
* Disintegration (1989)
* Wish (1992)
* Wild Mood Swings (1996)
* Bloodflowers (2000)
* The Cure (2004)

=== Live-ploat'n ===
* Concert : The Cure Live (1984)
* Entreat (1990)
* Paris (1993)
* Show (1993)

=== Verzoameleirs ===
* Staring at the Sea: The Singles (1986)
* Galore (1997)
* Greatest Hits (2001; bevat twee nieuwe nummers)
* Join the Dots: B-Sides and Rarities, 1978-2001 (The Fiction Years) (2004)

==Externe koppelinge==
[http://www.thecure.com Officiëeln website]

[[af:The Cure]]
[[cs:The Cure]]
[[da:The Cure]]
[[de:The Cure]]
[[en:The Cure]]
[[es:The Cure]]
[[fi:The Cure]]
[[fr:The Cure]]
[[he:הקיור]]
[[ia:The Cure]]
[[it:The Cure]]
[[ja:ザ・キュアー]]
[[lb:The Cure]]
[[nl:The Cure]]
[[no:The Cure]]
[[pl:The Cure]]
[[ru:The Cure]]
[[simple:The Cure]]
[[sr:Кјур]]
[[sv:The Cure]]
