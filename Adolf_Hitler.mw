{{Streektoale|Poperiengs}}
[[Ofbeeldienge:Benito Mussolini and Adolf Hitler.jpg|thumb|Hitler (reks) en Mussolini (lienks).]]

'''Adolf Hitler''' (Braunau am Inn - [[Ôostnryk]], [[20 april]] [[1889]] – [[Berlyn]], [[30 april]] [[1945]]) wos e polletieker en uutendelik de dictator van Nazi-Duutsland in 'n [[Twiddn Weireldôorloge|Twiddn Weireldôorlog]].
En is nôojs effectif verôordêeld, moar en is morêel verantwôordelik acht voe de dôod va miljoenn menschn, oender anger om en by de zes miljoen Joodn.

== Zyn jeugdjoarn ==
Adolf Hitlers familie kwam, va weerskantn, uut Ôostnryk. Adolf adde drie broers, een oofbroere, twêe zusters en een oofzuster. Vele va nunder zyn ol vroeg dôod egoan. 't Wos zekers gèn oantje de vôorstn; e wos zelfs e bètje beschamd. Op schole kost'n redelik goed mei. Têeknn wos ze grôotn obby. E wilde zelfs schilder komn, en doarom goenkn in 1907 na [[Weenn]]. Op d'Academie lietn ze nem d'r ni deure: dat affroent et'n ni goed kunn verteirn. In Weenn verdient Hitler oendertusschen de kost mè schilderytjes e werksjes ier en doa. 
Zyn haat voe Joodn en de democrasie is doar ol begunn; in discuusjes zegtn ol luudop oe datn over de diengn peist, en at er etwie nem duft teegn te spreekn, blaft Hitler nem of.

== E goein soldoat ==
By 't begun van 'n [[Êeste Weireldoorloge|Êest'n Weireldôorlog]] goa Hitler rechtuut by 't Duuts leger. E makt dêel uut van 't 16ste Beiersche Reserve Infanterieregiment. 
Hitler lei an 't froent in de streke van [[Yper]]. In 't begun krêegn ol rap e grôte oenderscheidieng: 't Yzern Kruus 2de klas. In [[Mêesn]] raktn gewoend a ze vôoroofd. Na 't schynt latn doarom zyn oar roar volln: om de woende te verduukn. E verbluuft doar een ende (van december 1914 toet februoari 1915) in de Bethlehem Farm in de Ryselstroate. 
Op 't ende van 'n Ôorlog krygn 't Yzern Kruus 1ste klas, en dat is e stravve prestoasje voer e geweunn korporoal lik Hitler.

== Oenderweuge na de macht ==
Achter 'n Ôorlog rakt Hitler mêer e mêer interesseerd in de polletiek. In dien tyd woarn d'r nogol vele partytjes e groeperiengn die polletieke discuusjeoavendn organiseernde. Hitler goa nar êen van de ''Deutsche Arbeiterpartei'' in 1919. E doet doar een êeste toesproake die nogol succes et, en e komt populairder met'n dag. Loater verandert de party va noame e fusioneert ze met een ander party toet [[Nationalsozialistische Deutsche Arbeiterpartei]] (NSDAP). 't Is met die party da Hitler loater de macht goa grypn.

In 1923 probeern ze 't met de ''Bierkellerputsch''. Dat mislukt, en Hitler vliegt de bak in. E krygt 5 joar, moar e moet moa êen joar zittn. Die tyd verdoetn met 't schryvn van ''Mein Kampf'' (vertoald: Myn Stryd). In dat boek kuj ol leezn wuk datn loater van tyd van plan is. In de joarn '20 goat et goed me Duutsland: de economie droait were e bitje, en de menschen en genoeg van ol die extreme partyn. 
Gelukkiglik voe Hitler gebeurt er in 1929 etwot vrêeds: de Beurzn zakkn in makoar. 't Gevolg is dat er e masse faillissementn zyn. 't Volk en et gin werk, en ze begun were te luustern na mann me simpliestiese oplossiengn lik Hitler. In de verkieziengn van 1932 oalt de NSDAP moa liefst 232 zetels.

== Va Rykskanselier na dictoater ==
In 1933 is Hitler Rykskanselier benoemd. Van ton of breidtn ze macht e bitje met e ki uut. Êest zortn datn 't commando ku voern over 't leger - de ''Wehrmacht''. De ''Gestapo'' van [[Heinrich Himmler]] zit oek ol rap in zyn beuze. En by 't geweun volk is Hitler de grôotn eld: omdat de woapnindustrie op vulle toern droait, e bykan iederêen werk in Duutsland. 
Hitler kut doen wuk datn wilt. En êen va ze plann is ol de Joodn weg te krygn. Êest giengn ze wegejoagd zyn (ze klappnde va ze ollemoale op Madagascar te zettn). Moa loater wos de ''Endlösung'' (de uutendelike oplossieng) vele gruweliker: ol de Joodn, klêen e grôot, mostn uuteroeid zyn.

== 'n Twiddn Weireldôorlog ==
In 'n anloop van de [[Twiddn Weireldôorloge|Twiddn Weireldôorlog]] lopt olles na wense voe Hitler. En oek in ze Blitzkrieg veroovertn ol de landn datn anvolt. Moa toen goan d'Amerikoanders nunder d'rmei goan moein. Plus, e makt de grôte foute om Rusland an te volln. 
In 1942 ol wost dudelik da Duutsland gienk verliezn. Moa Hitler blêef moa deurevichtn, en misdoadn begoan teegn de mensied. Op e latste zei 't'n zelfs da Duutsland moa hêle kapot moste goan a ze ni sterk enoeg woarn om 'n ôorlog te winn. Op 't latste van 'n ôorlog zat Hitler in e bunker in Berlyn, tope me ze verloofde Eva Braun me wie dat'n nog etrouwd is. Op 30 april 1945 pleegtn zelfmôord. 

== Mythes roend Hitler ==
Adolf Hitler schermde nem goed of van 't geweun volk. Ollêne op grôte meetings, of in de propaganda in de cinemazoaln krêegn ze nem te zien. Azo groeide zyn mythe. En azo kwaamn d'r oek vertelliengsjes, by vriend en vyand. Moa wuk ist er ol van woa? Een overzicht...
* ''Hitler wos zelve e jood'': mythe. Weerleid deur oender anger biograaf Ian Kershaw.
* ''Hitler adde moa êen teelballe'': ni dudelik. Propaganda van de Russn volgens d'êne, woaried volgens anger. Feit is dat Hitler ekwetst wos in 1916 - volgens sommigen an zyn lienschn.
* ''Hitler wos e vegetariër'': mythe. Azo zyn d'r geschreevn bronn datn bevôorbeeld duuvn aat. Sterker nog: de Nazis verboodn dikkers vegetariese organisoasjes in Duutsland. 
* ''Hitler wos voe de ventn'': woarschynlik e mythe. Te weinig geloofwoardige bewyzn. Feit is da Hitler verliefd wos op zyn nichtje, en loater tope wos mi Eva Braun. 

== West-Vlams liedje teegn Hitler ==
Hitler wos in bykan hêel de weireld veracht, oek in [[West-Vloandern]]. Getuge doavan e West-Vlams liedje (te ziengn op de melodie van 't bekende Duutsche liedje ''Lili Marleen'').
:''Wacht moa toet van 'n zomer,''
:''je goat etwot goa zien,''
:''de Tommies zullen komen,''
:''mi nunder vliegmachienn,''
:''mi sjukula e wittebrôod,''
:''Hitler moe dôod, die stommeklôot,''
:''met ol ze klytebrôod.'' (x2)

Verkloarieng: ''Tommies'' is de bynoame voe d'Iengelsche soldoatn. 
''Wittebrôod'': in 'n tyde van 'n Twiddn Weireldôorlog moestn de menschen nunder content stelln mi ersatzproductn. Wit brôod bevôorbeeld wos e luxe.

[[Categorie: Nieuwstn tyd|Hitler Adolf]]

[[af:Adolf Hitler]]
[[als:Adolf Hitler]]
[[am:አዶልፍ ሂትለር]]
[[an:Adolf Hitler]]
[[ang:Adolf Hitler]]
[[ar:أدولف هتلر]]
[[ast:Adolf Hitler]]
[[az:Adolf Hitler]]
[[bar:Adolf Hitler]]
[[bat-smg:Aduolfos Hėtlerės]]
[[be-x-old:Адольф Гітлер]]
[[bg:Адолф Хитлер]]
[[bn:আডল্‌ফ হিটলার]]
[[br:Adolf Hitler]]
[[bs:Adolf Hitler]]
[[ca:Adolf Hitler]]
[[cs:Adolf Hitler]]
[[cy:Adolf Hitler]]
[[da:Adolf Hitler]]
[[de:Adolf Hitler]]
[[el:Αδόλφος Χίτλερ]]
[[en:Adolf Hitler]]
[[eo:Adolf Hitler]]
[[es:Adolf Hitler]]
[[et:Adolf Hitler]]
[[eu:Adolf Hitler]]
[[fa:آدولف هیتلر]]
[[fi:Adolf Hitler]]
[[fo:Adolf Hitler]]
[[fr:Adolf Hitler]]
[[ga:Adolf Hitler]]
[[gd:Adolf Hitler]]
[[gl:Adolf Hitler]]
[[he:אדולף היטלר]]
[[hi:एडोल्फ हिटलर]]
[[hr:Adolf Hitler]]
[[hsb:Adolf Hitler]]
[[hu:Adolf Hitler]]
[[hy:Ադոլֆ Հիտլեր]]
[[ia:Adolf Hitler]]
[[id:Adolf Hitler]]
[[io:Adolf Hitler]]
[[is:Adolf Hitler]]
[[it:Adolf Hitler]]
[[ja:アドルフ・ヒトラー]]
[[jv:Adolf Hitler]]
[[ka:ადოლფ ჰიტლერი]]
[[kab:Adolf Hitler]]
[[kn:ಅಡೋಲ್ಫ್ ಹಿಟ್ಲರ್]]
[[ko:아돌프 히틀러]]
[[ku:Adolf Hitler]]
[[la:Adolfus Hitler]]
[[lb:Adolf Hitler]]
[[li:Adolf Hitler]]
[[lt:Adolfas Hitleris]]
[[lv:Ādolfs Hitlers]]
[[mk:Адолф Хитлер]]
[[ml:അഡോള്‍ഫ് ഹിറ്റ്‌ലര്‍]]
[[mr:एडॉल्फ हिटलर]]
[[ms:Adolf Hitler]]
[[mt:Adolf Hitler]]
[[nah:Adolf Hitler]]
[[nds:Adolf Hitler]]
[[nds-nl:Adolf Hitler]]
[[nl:Adolf Hitler]]
[[nn:Adolf Hitler]]
[[no:Adolf Hitler]]
[[oc:Adolf Hitler]]
[[os:Гитлер, Адольф]]
[[pl:Adolf Hitler]]
[[pms:Adolf Hitler]]
[[ps:آدولف هيتلر]]
[[pt:Adolf Hitler]]
[[qu:Adolf Hitler]]
[[rm:Adolf Hitler]]
[[ro:Adolf Hitler]]
[[roa-rup:Adolf Hitler]]
[[ru:Гитлер, Адольф]]
[[scn:Adolf Hitler]]
[[sco:Adolf Hitler]]
[[sh:Adolf Hitler]]
[[simple:Adolf Hitler]]
[[sk:Adolf Hitler]]
[[sl:Adolf Hitler]]
[[sq:Adolf Hitler]]
[[sr:Адолф Хитлер]]
[[st:Adolf Hitler]]
[[sv:Adolf Hitler]]
[[sw:Adolf Hitler]]
[[ta:ஹிட்லர்]]
[[te:ఎడాల్ఫ్ హిట్లర్]]
[[tg:Адолф Ҳитлер]]
[[th:อดอล์ฟ ฮิตเลอร์]]
[[tl:Adolf Hitler]]
[[tr:Adolf Hitler]]
[[tt:Adolf Hitler]]
[[uk:Адольф Гітлер]]
[[ur:ہٹلر]]
[[uz:Adolf Hitler]]
[[vi:Adolf Hitler]]
[[wa:Adolf Hitler]]
[[yi:אדאלף היטלער]]
[[zh:阿道夫·希特勒]]
[[zh-yue:希特拉]]
