{{veranderplat|Oostkusts?}}{{Infobox Belgische deelgemeente|
|kaart1=[[Ofbeeldienge:KnokkeLocation.svg|300px]]
|naam= Knokke
|provincie=WVLA
|gemeente=[[Knokke-Heist]]
|latitudeGraden=51
|latitudeMinuten=20
|latitudeSeconden=29
|longitudeGraden=3
|longitudeMinuten=17
|longitudeSeconden=13
|opp=22,54
|inw=15.792
|datum=31/12/2006
|dichtheid=701 inw.
|postcode=8300
|}}
'''Knokke''' is een luxe badplatse an de zêe, die dêel uutmakt van de gemêente [[Knokke-Heist]] in [[West-Vloandern]]. ‘t Bestoat in feite uut drie badplatsn, van zuud noa nôord:  Albertstrange, Knokke zelve en ‘t chique [[‘t Zoute]]. Vo de fusie in 1965 woaren d’r 13.932 inweuners en 15.653 in 2003. In ’t noordn van Knokke ligt ‘t [[Zwin]], een nateurgebied ip de grenze van [[België]] en [[Olland]]. 
==Geschiedenisse==
De geschiedenisse van Knokke is nauwe verboundn met ’t Zwin, in vroegere tydn  een inham van de [[Nôordzêe]] en een voargeule tout in [[Brugge]]. De kapelle en de klinieke van Sint-Catharina in de Vardenaarspolder, ton nog groundgebied van Koudekerke/Heist,  zyn al in 1227 vermeld. Round 1405 zyn ounder groaf [[Jan zounder Vrees]] d’oude zêedykn, die de grenze vormdn tusschn de dunen en nog nie ingedykte schorrn, tout één dyk gebouwd die deureliep van [[Duunkerke]] tout Sas van Gent. Dien dyk, de [[Groaf-Jansdyk]], bestoat nu nog alsan gedêeltelik. In 1640 teldege ‘t dorp Knokke moa 200 inweuners, die in klêne uzen weundn achter de dunen en styf oarme woarn.
In de 17e êeuwe was ‘t Knokse groundgebied van strategisch belang en de Spanjoardn bouwdn under fortn in ‘t poldergebied.
Van 1830-1838 en de Belgische troepn de Hazegraspolder bezet vo te belettn dan d’Ollanders de sluus zoun openen vo de vlakte ounder woater te zettn. 
An ’t end van de 19e êeuwe evolueerde Knokke van landelik dorp noa badstad.

==Nateure==
*’t Zwin: nateurreservoat
*De vlindertuun, nie verre van ‘t Zwin. ’t Bestoat uut e 425 vierkante meter tropisch verwarmde kasse me klêne vyvers vul me woaterlelies en woatervalletjes, woa dat er ounderdn exotische vlinders roundfladdern. ’t Is oopn van ’t begun van de poasvakanse tout ’t êeste weekend van oktober.
*’t Golfpling: (twêe x 18 holes). Sedert 1981 als landschap beschermd.
[[Categorie:Knokke-Heist]]
[[Categorie:Plekke in West-Vloandern]]

[[en:Knokke]]
[[es:Knokke]]
[[fr:Knokke]]
[[nl:Knokke]]
[[pt:Knokke]]
[[tr:Knokke]]
