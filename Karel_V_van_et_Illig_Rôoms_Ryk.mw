{{Dynastie|
| ploatje =[[Ofbeeldienge:Emperor charles v.png|thumb|Karel V]]
| noame = Karel V
| leevn = [[1500]]-[[1558]]
| functie1 = Keunink van Spanje
| periode1 = [[1516]] -[[1556]]
| vôorganger1 = [[Ferdinand II van Aragon]]
| ipvolger1 = [[Filips II]] 
| functie2 = Keizer van ’t Illig Roomsche Ryk
| periode2 = [[1519]] -[[1556]]
| vôorganger2 = [[Maximiliaan I]]
| ipvolger2 = [[Ferdinand I]]
| functie3 = Heer der Nederlandn
| periode3 = [[1549]] -[[1555]]
| vôorganger3 = -
| ipvolger3 = Filips II
| voader = [[Filips de Schone]]
| moeder = [[Johanna van Kastilië]]
}}

'''Karel V''' ([[Gent]], [[24 februoari]] [[1500]] -Yuste ([[Spanje]]), [[21 september]] [[1558]]) van ’t uus Habsburg, was keizer van ’t [[Illig Roomsche Ryk]] van 1519 tout z’n troonsofstand in 1556. Je was ook heer der [[Nederlandn]] en keunink van Kastilië, Aragon (Spanje), [[Sicilië]] en [[Napels]] als Karel I. J’aad ook Spoansche kolonies in [[Amerika]].
==Zyn familie==
Karel was de zeune van [[Filips de Schone]] en [[Johanna van Kastilië]], bygenoamd de woanzinnige. Z’n grootouders langs voaders kant woarn [[Maximiliaan I]] en [[Maria van Bourgondië]]. Z’n grootouders langs moeders kant [[Ferdinand II van Aragon]] en [[Isabella I van Kastilië]]. De soamnsmeltinge van die gebiedn is ’t Spanje van nu gewordn. Under joungste dochter, [[Catharina van Aragon]], zuster van Johanna van Kastilië, was keuniginne van [[Ingeland]] en de eeste vrouwe van [[Henry VIII]].
==Zyn jeugd==
Karel is d’n vierentwintigstn februoari 1500 geboorn in Gent, in ’t Prinsnof. Os z’n voader stierf in 1506 erfdegt y de Nederlandn. Deurdat ’n mo zes joar oud was wierd z’n grootvoader z’n regent, mor omda Maximiliaan ook nog most regeern over [[Duutsland]] en [[Oostenryk]] gaft ’n ‘t regentschap over an z'n dochter en dus tante van Karel, [[Margaretha van Oostenryk]]. Je steldeg eur in 1507 an als landvoogdesse. Ze vestigdeg eur in [[Mecheln]] en miek eur stad d’oofdstad van de Nederlandn. Karel wierd doa dus grootgebrocht en leerdeg’ azo Vlams en Frans klappn. Loater ook nog Spoans, Duuts en Italioans. 
==Meerderjoarig==
In 1515 wierd ’n in [[Brussel]] meerderjoarig verkloard en  kreegt ’n ‘t gezag over de gewestn Vloandern, Mechelen, Holland, Zeeland, Henegouwn, Namen, Broabant, Limburg, Overmaas en Luxemburg.
't Volk was blye van were besteurd te wordn deur etwien van under, mo Karels Spoans keuninkschap en Duuts keizerschap maktn de Nederlandn definitief oundergeschikt an de keizerlikke belangn van de [[Habsburgers]]. Margaretha van Oostenryk bleef landvoogdesse tout in 1530 en ze wierd ton ipgevolgd deur een zuster van Karel, [[Maria van Hongareye]], weduwe van Lodewyk II van Hongareye.
Achter de dood van z’n grootvoader Ferdinand II in 1516 wast 'n keunink van Spanje, Sicilië en Napels gewordn en achter de dood van z’n andere grootvoader Maximiliaan I Duuts keizer van ’t illig Roomsche Ryk. Je wierd in 1520 gekroond in [[Aken]]. Je veroverdeg ook grote gebiedn in Centroal en Zuud Amerika.
==Zyn Ryk==
Je regeerdeg over ’n ryk woa da de zunne noois ounder gink: ’t Illig Roomsche Ryk, Spanje, Napels, Sicilië, de Nederlandn en de Spoansche kolonies in Amerika.
==Vrouwe en kinders==
D’n tienstn moarte 1526 trouwdegt y met [[Isabella van Portugal (1503-1539)]], de dochter van Emanuel I van Portugal. Z’aan één zeune en twi dochters.
*Filips II (21 meie 1527 -13 september 1598)
*Maria van Spanje (21 juni 1528 -26 februoari 1603), trouwde mè Maximiliaan II (keizer van ’t Illig Roomsche Ryk)
*Johanna van Spanje (24 juni 1535 -7 september 1573)

==Troonsofstand en loater leevn==
Deur de vele conflictn mè Frankryk en de Ottomoann gerakte Karel vree vermoeid. Je sukkeldeg ook mè z’n gezoundeid en te middn  van z’n latste conflict liet ‘n ’t vervolg van d’n oorlog over an z’n zeune Filips II.
In 1555 stound ’n de Nederlandn of an Filips en in 1566 ook Spanje, Napels, Sicilië en de Spoansche kolonies. De keizerskrone en de Oostenrykse erflandn stound ’n of an z’n broere [[Ferdinand I]]. Doadeure wierd Karels weireldryk verdeeld tusschn ’n Spoanschn tak (met de Nederlandn) en ’n Oostenrykschn tak (met de keizers van ’t illig Roomsche Ryk) van de Habsburgers.
’t Ende van z’n leevn brocht ‘n deure in ‘t San Jéronimoklooster in Yuste woardat ’n d’n eenentwintigstn september 1558 stierf.


[[Categorie: Habsburg]]

[[ar:شارل الخامس]]
[[ast:Carlos I d'España y V d'Alemaña]]
[[bg:Карл V]]
[[br:Karl V, impalaer Aostria]]
[[ca:Carles V del Sacre Imperi Romanogermànic]]
[[cs:Karel V.]]
[[da:Karl 5. (Tysk-romerske rige)]]
[[de:Karl V. (HRR)]]
[[el:Κάρολος Κουίντος]]
[[en:Charles V, Holy Roman Emperor]]
[[eo:Karlo la 5-a (Sankta Romia Imperio)]]
[[es:Carlos I de España]]
[[et:Karl V]]
[[eu:Karlos I.a Espainiakoa]]
[[fi:Kaarle V (keisari)]]
[[fr:Charles Quint]]
[[gl:Carlos I de España]]
[[he:קרל החמישי, קיסר האימפריה הרומית הקדושה]]
[[hr:Karlo V., car Svetog Rimskog Carstva]]
[[hu:V. Károly német-római császár]]
[[id:Karl V, Kaisar Romawi Suci]]
[[it:Carlo V del Sacro Romano Impero]]
[[ja:カール5世 (神聖ローマ皇帝)]]
[[ka:კარლ V ჰაბსბურგი]]
[[ko:신성 로마 제국의 카를 5세]]
[[ksh:Karl V. (HRR)]]
[[la:Carolus V (imperator)]]
[[lb:Karel V. (HRR)]]
[[lt:Imperatorius Karolis V]]
[[lv:Kārlis V (Svētā Romas impērija)]]
[[mr:चार्ल्स पाचवा, पवित्र रोमन सम्राट]]
[[nl:Karel V van het Heilige Roomse Rijk]]
[[nn:Karl V av Det tysk-romerske riket]]
[[no:Karl V av Det tysk-romerske rike]]
[[pl:Karol V Habsburg]]
[[pt:Carlos I de Espanha]]
[[ro:Carol Quintul]]
[[ru:Карл V Габсбург]]
[[scn:Carlu V, Sacru Rumanu Mpiraturi]]
[[simple:Charles V, Holy Roman Emperor]]
[[sl:Karel V. Habsburški]]
[[sr:Карло V, цар Светог римског царства]]
[[sv:Karl V (tysk-romersk kejsare)]]
[[tr:V. Karl]]
[[uk:Карл V Габсбурґ]]
[[wa:Tchårlukin]]
[[zh:查理五世 (神圣罗马帝国)]]
