{{Dynastie|
| ploatje =[[Ofbeeldienge:Emperor charles v.png|thumb|Karel V]]
| noame = Karel V
| leevn = [[1500]]-[[1558]]
| functie1 = Keunink van Spanje
| periode1 = 1516 -1556
| vôorganger1 = [[Filips I van Kastilië]]
| ipvolger1 = [[Filips II van Spanje|Filips II]] 
| functie2 = Keizer van ’t Illig Rôoms Ryk
| periode2 = [[1519]] -1556
| vôorganger2 = [[Maximiliaan I]]
| ipvolger2 = [[Ferdinand I van et Illig Rôoms Ryk|Ferdinand I]]
| functie3 = Soeverein van de Nederlandn
| periode3 = [[1506]] -[[1555]]
| vôorganger3 = [[Filips den Schoonn]]
| ipvolger3 = [[Filips II van Spanje|Filips II]]
| voader = [[Filips den Schoonn]]
| moeder = [[Johanna van Kastilië]]
}}

'''Karel V''' ([[Gent]], [[24 februoari]] [[1500]] -Yuste ([[Spanje]]), [[21 september]] [[1558]]) van ’t uus Habsburg, was keizer van ’t [[Illig Rôoms Ryk]] van 1519 tout z’n troonsofstand in 1556. Je was ook soeverein van de [[Nederlandn]] en keunink van Kastilië, Aragon (Spanje), [[Sicilië]] en [[Napels]] als Karel I. J’aad ook Spoansche kolonies in [[Amerika]].

==Zyn familie==
Karel was de zeune van [[Filips I van Kastilië|Filips den Schoonn]] en [[Johanna van Kastilië]], bygenoamd de Woanzinnige. Z’n grootouders langs voaders kant woarn [[Maximiliaan I]] en [[Maria van Bourgondië]]. Z’n grootouders langs moeders kant woarn Ferdinand II van Aragon en [[Isabella I van Kastilië]] en under joungste dochter, Catharina van Aragon, was keuniginne van [[Iengeland]] en de eeste vrouwe van [[Hendrik VIII van Iengeland]].

==Zyn jeugd==
Karel is d’n vierentwintigstn februoari 1500 geboorn in Gent, in ’t Prinsnof. O z’n voader stierf in 1506 erfdegt ie de Nederlandn. Deurdat ’n mo zes joar oud was most 'n e regent en,  mor omda Maximiliaan ook nog most regeern over [[Duutsland]] en [[Oostnryk]] gaft ’n ‘t regentschap over an z'n dochter en dus tante van Karel, [[Margaretha van Oostnryk]]. Je steldeg eur in 1507 an als [[Landvoogdn van de Habsburgsche Nederlandn|landvoogdesse]]. Ze vestigdeg eur in [[Mecheln]] en miek eur stad d’oofdstad van de Nederlandn. Karel wierd doa dus grootgebrocht en leerdege azo Vlams en Frans klappn. Loater ook nog Spoans, Duuts en Italioans. 

==Meerderjoarig==
In 1515 wierd ’n in [[Brussel]] meerderjoarig verkloard en  kreegt ’n ‘t gezag over de gewestn Vloandern, Mecheln, Olland, Zeeland, Enegouwn, Naamn, Broabant, Limburg, Overmaas en Luxemburg.
't Volk was blye van were besteurd te wordn deur etwien van under, mo Karels Spoans keuninkschap en Duuts keizerschap maktn de Nederlandn definitief oundergeschikt an de keizerlikke belangn van de [[Habsburgers]]. Margaretha van Oostnryk bleef landvoogdesse tout in 1530 en ze wierd ton ipgevolgd deur 'n zuster van Karel, [[Maria van Ongareye (1505-1558)|Maria van Ongareye]], weduwe van Lodewyk II van Ongareye.
Achter d'n dood van z’n grootvoader Ferdinand II in 1516 wast 'n keunink van Spanje, Sicilië en Napels gewordn en achter d'n dood van z’n andere grootvoader Maximiliaan I Duuts keizer van ’t illig Rôoms Ryk. Je wierd in 1520 gekroond in [[Aken]]. Je veroverdeg ook grote gebiedn in Centroal- en Zuud-Amerika.

==Zyn ryk==
Je regeerdeg over e ryk woa da de zunne noois ounder gink: ’t Illig Rôoms Ryk, Spanje, Napels, Sicilië, de Nederlandn en de Spoansche kolonies in Amerika.

==Zyn vyandn==
Karels grotste vyandn woarn de Turkn, de protestantn en Frans I, de keunink van Frankryk, die geregeld Itoalië binn viel. Binst den Italioanschn oorloge van 1521–1526 won Karel de [[Slag by Pavia (1525)|slag by Pavia]] ip 24 februoari 1525.

==Vrouwe en kinders==
D’n tienstn moarte 1526 trouwdegt ie met [[Isabella van Portugal (1503-1539)|Isabella van Portugal]], de dochter van Emanuel I van Portugal. Z'n kinders woarn:
*Filips II van Spanje (21 meie 1527 -13 september 1598)
*Maria van Spanje (21 juni 1528 -26 februoari 1603), trouwde mè [[Maximiliaan II]] (keizer van ’t Illig Rôoms Ryk)
*Ferdinand 1530
*Johanna van Habsburg (24 juni 1535 -7 september 1573)
*Johan (1539)
Karel aad ook veel maîtresses. Johanna van der Ghenst was de moeder van [[Margaretha van Parma]] en Barbara Blomberg de moeder van [[Juan van Oostnryk|Don Juan]], twêe van z'n bastoardkinders die loater landvoogd woarn.

==Troonsofstand en loater leevn==
Deur de vele conflictn mè Frankryk en de Ottomoann gerakte Karel vree vermoeid. Je sukkeldeg ook mè z’n gezoundeid en te middn  van z’n latste conflict liet ‘n ’t vervolg van d’n oorlog over an z’n zeune Filips II.
In 1555 stound ’n de Nederlandn of an [[Filips II van Spanje|Filips]] en in 1566 ook Spanje, Napels, Sicilië en de Spoansche kolonies. De keizerskrone en de Oostnrykse erflandn stound ’n of an z’n broere [[Ferdinand I van et Illig Rôoms Ryk|Ferdinand I]]. Doadeure wierd Karels weireldryk van de Habsburgers verdeeld tusschn ’n Spoanschn tak (met de Nederlandn) en ’n Oostenrykschn tak (met de keizers van ’t illig Rôoms Ryk).
’t Ende van z’n leevn brocht ‘n deure in ‘t San Jéronimoklooster in Yuste woardat ’n d’n eenentwintigstn september 1558 stierf.

[[Categorie:Groaf van Vloandern]]
[[Categorie:Keizer van et Illig Rôoms Ryk]]
[[Categorie:Habsburg]]

[[an:Carlos I d'Aragón]]
[[ar:شارل الخامس]]
[[ast:Carlos I d'España y V d'Alemaña]]
[[be-x-old:Карл V (імпэратар Сьвяшчэннай Рымскай імпэрыі)]]
[[bg:Карл V]]
[[br:Karl V, impalaer santel]]
[[bs:Karlo V, car Svetog Rimskog Carstva]]
[[ca:Carles V del Sacre Imperi Romanogermànic]]
[[cs:Karel V.]]
[[da:Karl 5. (Tysk-romerske rige)]]
[[de:Karl V. (HRR)]]
[[el:Κάρολος Κουίντος]]
[[en:Charles V, Holy Roman Emperor]]
[[eo:Karlo la 5-a (Sankta Romia Imperio)]]
[[es:Carlos I de España]]
[[et:Karl V]]
[[eu:Karlos I.a Espainiakoa]]
[[fi:Kaarle V (keisari)]]
[[fr:Charles Quint]]
[[gl:Carlos I de España]]
[[he:קרל החמישי, קיסר האימפריה הרומית הקדושה]]
[[hr:Karlo V., car Svetog Rimskog Carstva]]
[[hu:V. Károly német-római császár]]
[[id:Karl V, Kaisar Romawi Suci]]
[[it:Carlo V del Sacro Romano Impero]]
[[ja:カール5世 (神聖ローマ皇帝)]]
[[ka:კარლ V ჰაბსბურგი]]
[[ko:신성 로마 제국의 카를 5세]]
[[ksh:Karl V. (HRR)]]
[[la:Carolus V (imperator)]]
[[lb:Karel V. (HRR)]]
[[lt:Imperatorius Karolis V]]
[[lv:Kārlis V (Svētā Romas impērija)]]
[[mr:चार्ल्स पाचवा, पवित्र रोमन सम्राट]]
[[ms:Charles V, Maharaja Rom Holy]]
[[nds-nl:Karel V]]
[[nl:Karel V van het Heilige Roomse Rijk]]
[[nn:Karl V av Det tysk-romerske riket]]
[[no:Karl V av Det tysk-romerske rike]]
[[pl:Karol V Habsburg]]
[[pt:Carlos I de Espanha]]
[[ro:Carol Quintul]]
[[ru:Карл V Габсбург]]
[[scn:Carlu V, Sacru Rumanu Mpiraturi]]
[[simple:Charles V, Holy Roman Emperor]]
[[sl:Karel V. Habsburški]]
[[sr:Карло V, цар Светог римског царства]]
[[sv:Karl V (tysk-romersk kejsare)]]
[[th:สมเด็จพระจักรพรรดิคาร์ลที่ 5 แห่งโรมันอันศักดิ์สิทธิ์]]
[[tl:Carlos I ng Espanya]]
[[tr:V. Karl]]
[[uk:Карл V Габсбурґ]]
[[wa:Tchårlukin]]
[[zh:查理五世 (神圣罗马帝国)]]
