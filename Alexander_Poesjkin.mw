'''Alexander Sergejevietsj Poesjkien''' (in 't Russisch alfabet: Алекса́ндр Серге́евич Пу́шкин), geboorn te [[Moskou]] in [[Rusland]] ip [[6 juni]] [[1799]] en gestorvn te [[Sint-Petersburg]] ip [[10 februari]] [[1837]]. Ie wos ne [[Rusland|Russische]] schriver die algmêen bestempeld wordt as êen van de grotste Russische dichters, de voader van de Russische letterkunde en êen van de belangriekste Russen die ôoi bestoan ein. Poesjkiens lettrkundige stiel wos een miengelienge van verhaaltechniek, dramatizerienge, romantiek en satire die de Russische (en sommigte niet-Russische) schrivers achter hem fameus en lange beïnvloed eit.

[[Ofbeeldienge:Aleksander_Puszkin.jpg|thumb|left|Portret (ip oliekanvas) van Poesjkien deur Vasily Tropinin, 1827]]

== Leevn ==

Poesjkien z’n name, vertoald in ‘t West-Vlams, wil zeegn: “Aleksander, Sèerzje z’n zeune, Van Kanong”. Poesjkien z’n voader stamde af van ‘n voarname adelluke famielje, mo de grotvoader van z’n moeder was Abram Petrovietsj Gannibal, ‘n vriegekochte Ethiopische (sommigte zeggen “Kammeroeneesche”) sloaf die ‘t met d' ulpe van z’n pleegvoader [[Peter de Grote]] tot anvoerder van ’t Russisch leger, engenieur en edelman schupte. Van Gannibal stamt tusschen haksjes ook de Britse famielje Mountbatten (en dus de Britse keuniginne) of.

Poesjkien schreef z’n èerste belangriek gedicht toen dat ‘n vuftien joar oed was. In 1820 verschèen z’n èerste lange gedicht '''Ruslan en Lyudmila''', en ‘t was metèen ‘n groot schandaal. Poesjkien rakte nie allèen verwikkeld in letterkundige vernieuwienge mor ook in sosjale. Je steunde de èerste revolusjonair’n die Rusland wildigd’n modernizeer’n en liberalizeer’n. Je wierd èerst verban'n no [[Kisjinef]] (nu de hoofdstad van [[Moldavië]]) en dornoa nor [[Odessa]]. Oemda je dor ook de revolusjonair bleeft uuthang’n, en misschiens ook oemda de joenge vrouwe van de goeverneur verliefd ip hem wier, werd je dornoa verban’n no ’t oede landgoed van z’n moeder in Noord-Rusland.

Een van de redens woaroem de tsaar hem nie rappe amnestie woe geev’n was dat vele van de “dekabriesten”, zo genoemd oemda ze in December 1825 in Sint-Peterburg de macht probeersten te griep’n, bekend stoend’n as fans van Poesjkien. Bie veel van de samenzwèerders wierden tuus gedicht’n van Poesjkien gevoenden, met updracht’n geschreven van Poesjkien zefs. Poesjkien schreef z’n mèesterwerk'n, het tonèelstuk '''Boris Godunov''' en de roman '''Euzjèen Onegien''' ip het landgoed va z’n moeder, mo ze wierden mo vuuf joar loater gepubliceerd. Na ’n petiesje van andere artiesten, mocht Poesjkien in 1826 eindelijk in St. Petersburg komm’n weunen. Je trouwdigde met z’n èwige liefde Natalja Nikolajevna Gontsjarova, wierd makkers meed ’n ander groot schriever, [[Nikolaj Gogol]], en sturtte zich in ’t dekadente leev’n an ‘t keizerluk hof.

A Poesjkien vroeger veel affaires gehad mee getrouwde wuven, nu was ’t zien beurt voe zjaloers te wurr’n ip z’n vrouwe. In 1837 rakte je verwikkeld in een amoereus schandaal met de Fransman Georges d’Anthès. Hoewel de zjuuste toedracht nog assan nie zekers is, wordt nu toch mistal gedacht da d’Anthès een homo was die enkel voekusjuus deed of da je de liefhebber van Poesjkiens vrouwe was.

In het duel dat dorip volgde, rakten beide mannen geblesseerd. Alexander Poesjkien stierf twèe dagen loater. Z’n latste woorden woaren voe z’n vrouwe: “Zorg da ze je vergeten. Go bachten ip 't land weunen. Bluuf rouwen voe twèe joar en ertrouwt tons; met een betere vint.”

== Graptjes ==

- Volgens de [[Juliaanse kalender]] (toen nog van kracht in Rusland) stierf Poesjkien ip 29 januari 1837 – velen hen al upgemerkt dat 1 (januari!), 3 en 7 een stief belangrieke rolle spelen in z’n roman “'''Dame van Piekes'''”

- Poesjkien noemde z’n makkers bie de Dekabriesten “tovariesjtsj”. Da woord wier later deur de [[bolsjevieken]] gebruukt als vertoalienge voe “kammeroad”. En na de revoluusje wierd iedere burger van de Sovjet-Unie as “Tovariesjtsj” angesproken. Voe Poesjkien wierd ’t woord mèest deur markkramers gebruukt, en betekendigde ‘t “kollega”.

- Lik dat je van een Fransman gedood wierd, is ’t wel bizoender da Poesjkiens lapname up schole “de Fransman” was.

[[ar:ألكسندر بوشكين]]
[[bs:Aleksandar Sergejevič Puškin]]
[[bg:Александър Пушкин]]
[[ca:Aleksandr Puixkin]]
[[cv:Пушкин Александр Сергеевич]]
[[cs:Alexandr Sergejevič Puškin]]
[[da:Aleksandr Sergejevitj Pusjkin]]
[[de:Alexander Sergejewitsch Puschkin]]
[[et:Aleksandr Puškin]]
[[el:Αλέξανδρος Πούσκιν]]
[[en:Alexander Pushkin]]
[[es:Aleksandr Pushkin]]
[[eo:Aleksandr Puŝkin]]
[[eu:Aleksandr Puxkin]]
[[fa:الکساندر پوشکین]]
[[fr:Alexandre Pouchkine]]
[[ko:알렉산드르 푸시킨]]
[[hr:Aleksandar Sergejevič Puškin]]
[[id:Aleksandr Pushkin]]
[[is:Alexandr Púshkín]]
[[it:Aleksandr Sergeevic Puškin]]
[[he:אלכסנדר פושקין]]
[[ka:პუშკინი, ალექსანდრე]]
[[la:Alexander Puskin]]
[[jbo:puckin]]
[[hu:Alekszandr Szergejevics Puskin]]
[[mk:Александар Сергеевич Пушкин]]
[[nl:Aleksandr Poesjkin]]
[[ja:アレクサンドル・プーシキン]]
[[no:Aleksandr Pusjkin]]
[[pl:Aleksander Puszkin]]
[[pt:Alexandre S. Pushkin]]
[[ro:Aleksandr Puşkin]]
[[ru:Пушкин, Александр Сергеевич]]
[[ru-sib:Пушкин, Лександор Сергеевич]]
[[sk:Alexandr Sergejevič Puškin]]
[[sl:Aleksander Sergejevič Puškin]]
[[sr:Александар Сергејевич Пушкин]]
[[sh:Aleksandar Sergejevič Puškin]]
[[fi:Aleksandr Puškin]]
[[sv:Aleksandr Pusjkin]]
[[ta:அலெக்சாண்டர் புஷ்கின்]]
[[vi:Aleksandr Sergeyevich Pushkin]]
[[tg:Александр Пушкин]]
[[tr:Aleksandr Sergeyeviç Puşkin]]
[[uk:Пушкін Олександр Сергійович]]
[[ur:پُشکن]]
[[zh:亚历山大·普希金]]
