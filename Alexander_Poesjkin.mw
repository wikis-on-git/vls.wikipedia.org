[[Ofbeeldienge:Aleksander_Puszkin.jpg|thumb|right|Portret (ip oliekanvas) van Poesjkin deur Vasily Tropinin, 1827]]
'''Alexander Sergejevitsj Poesjkin''' (in 't Russisch alfabet: Алекса́ндр Серге́евич Пу́шкин, uut te spreken lik "Alieksandr Siergejievietsj Poesjkien" {{Audio|ru-Pushkin.ogg|beluuster}}), geboorn in [[Moskou]], [[Rusland]] ip [[6 juni]] [[1799]] en gestorvn in [[Sint-Petersburg]] ip [[10 februoari]] [[1837]]. Ie wos ne [[Rusland|Russische]] schryver die algmêen bestempeld wordt as êen van de grotste Russische dichters, de voader van de Russische letterkunde en êen van de belangrykste Russen die ôoit bestoan ein. Poesjkins letterkundige styl wos een miengelienge van veraaltechniek, dramatizerienge, romantiek en satire die de Russische (en sommigte niet-Russische) schryvers achter em fameus en lange beïnvloed eit.

== Leevn ==
Poesjkin z’n name, vertoald in ‘t West-Vlams, wil zeggn: “Aleksander, Sèerzje z’n zeune, Van Kanong”. Poesjkin z’n voader stamde af van ‘n vôorname oadelikke famielê, mo de grotvoader van z’n moeder was Abram Petrovitsj Gannibal, ‘n vrygekochte Ethiopische (sommigte zeggen “Kammeroeneesche”) sloaf die ‘t met d'ulpe van z’n pleegvoader [[Peter de Grote]] tot anvoerder van ’t Russisch leger, engenieur en edelman schupte. Van Gannibal stamt tusschen aksjes ook de Britse famielje Mountbatten (en dus de Britse keuniginne) of.

Poesjkin schreef z’n èerste belangryk gedicht toen dat ‘n vuftien joar oed was. In 1820 verschêen z’n êerste lange gedicht '''Roeslan en Ljoedmiela''', en ‘t was subiet ‘n groot schandaal. Poesjkin rakte nie allêne verwikkeld in letterkundige vernieuwienge mor ook in sosjale. Je steunde de èerste revolusjonair’n die Rusland wildigd’n modernizeern en liberalizeern. Je wierd èerst verban'n no [[Kisjinev]] (nu de oofdstad van [[Moldavië]]) en dornoa nor [[Odessa]]. Oemda je dor ook de revolusjonair bleeft uutang’n, en misschiens ook oemda de joenge vrouwe van de goeverneur verliefd ip hem wier, werd je dornoa verbann no ’t oede landgoed van z’n moeder in Noord-Rusland.

[[Ofbeeldienge:Pushkin Goncharova Arbat 2005.jpg|thumb|right|Standbeeld van Poesjkin en z'n vrouwe an de Arbat]]

Een van de redens woaroem de tsaar em nie rappe amnestie woe geevn was dat vele van de “dekabriesten”, zo genoemd oemda ze in December 1825 in Sint-Peterburg de macht probeerstn te grypn, bekend stoendn as fans van Poesjkin. By veel van de samenzwèerders wiern tuus gedichtn van Poesjkin gevoendn, mee updrachtn geschreevn van Poesjkin zefs. Poesjkin schreef z’n mèesterwerkn, 't tonèelstik '''Boris Godoenov''' en de roman '''Jevgeni Onegin''' ip 't landgoed va z’n moeder, mo ze zyn mo vuuf joar loater gepubbliseerd. Achter ’n petiesje van andere artiestn, mocht Poesjkin in 1826 eindelijk in St. Petersburg kommn weunn. Je trouwdigde met z’n èwige liefde Natalja Nikolajevna Gontsjarova, wierd makkers meed ’n ander groot schryver, [[Nikolaj Gogol]], en sturtte zich in ’t dekadente leevn an ‘t keizerlik of.

A Poesjkin vroeger veel affaires gead mee getrouwde wuuvn, nu was ’t zyne toer voe zjaloers te wurrn ip z’n vrouwe. In 1837 rakte je verwikkeld in een amoereus schandaal met de Fransman Georges d’Anthès. Hoewel de zjuuste toedracht nog assan nie zekers is, wordt nu toch mistal gedacht da d’Anthès een omo was die enkel voekusjuus deed of dat je de liefebber van Poesjkins vrouwe was.

In 't duwel dat dorip volgde, raktn beide mann'n geblesseerd. Alexander Poesjkin stierf twèe dagen loatr. Z’n latste woordn woarn voe z’n vrouwe: “Zorg da ze je vergeetn. Go bachtn ip 't land weunn. Bluuf nog twèe joar rouwn en ertrouwt tons; met een betere vint.” 't Nieuws van Poesjkin zyn dood sloeg èel Rusland mee verslageneid. De keizerlikke poliesje was zo benauwd voe relln en ipstand dan ze, voe 'n toeloop te vermyn, Poesjkins famielje 't bevel gaavn voe de begravienge intiem in 'n klène kerke te doen. Z'n lichaam wierd, verre van elke stad, ip 't langoed van z'n moeder begraavn. Bykans elke stad in Rusland eet 'n monument voe Poesjkin, wor dichters up en af Poesjkins of under eige verzn kommn deklameern, en zangers under versie van 'n Poesjkin gedicht ziengn. Er zyn Poesjkin muzejums in oender mèer Moskou (z'n geboorteüus an de Arbat), in St. Petersburg, in Odessa, Boldino en Nizjni-Novgorod.

== Z'n Werkn ==
* Vriedom (1817) (gedicht)
* Voe Tsjajadajev (1818) (gedicht)
* Roeslan en Ljoedmila (1820) (gedicht)
* De Gevangene van de Kaukasus (1822) (gedicht)
* De Fonting van Bachtsjisaraj (1824) (gedicht)
* Zjipsies (1827) (veraal in verzn)
* De Moor van Peter de Grote (1827) (over z'n overgrotvoader - nie illegaans afgewerkt)
* Poltava (1829)
* Klèene tragedies (oender andere "De Gast van stèen", "De vrekkige Ridder", "Mozart en Salieri" en "Een Fèest gedeurnde de Pest") (1830)
* De Dichter en de Massa (1830)
* De vertellienge van de Priester en z'n Werkman Balda (1830) (gedicht) 
* Boris Godoenov (1825-1831) (tonèelstik)
* Postume Veraaln van Ivan Petrovitsj Belkin (1831) (proza)
* De vertellienge van Tsaar Saltan (1831) (gedicht)
* Jevgeni Onegin (1825-1832) (roman in verzn)
* De Broenz'n Ruter (1833) (gedicht)
* Dame van Pykes (1833)(roman)
* De vertellienge van de dooie Prinsesse en de zeevn Ridders (1833) (roman in verzn)
* De vertellienge van 'n Ane van Goed (1834)
* De vertellienge van de Vischer en de Vis (1835)
* De Geschiedenisse va Poegatsjovs Ipstand (1834) (proza)
* 't Kapietingsdochtertsje (1836) (iestoriesche roman)

Achter z'n dood:
* Doebrovski (1832-1833, gepubliseerd 1841) (roman)

Het "Geèeme Dagboek" dat 'n Amerikaansche firma uut Minneapolis uutgaf roend 1988, is 'n vervalsienge, en nie van Poesjkin geschreevn.

== De invloed van z'n werk ==

Alexander Poesjkin had vieja z'n impakt ip Gogol en [[Fjodor Dostojevski]], mor ook ip den Amerikoan [[Henry James]], een grote indirekten invloed ip [[Stijn Streuvels]]. 

Mo Poesjkins invloed is ook styf sterk gewist buutn de letterkunde: z'n vertellienge over '''Mozart and Salieri''' was de inspirasje voe Peter Shaffers film Amadeus.

Zovele werkn van Poesjkin zyn ip muziek gezet, da 'n lyste van werkn die 't nie woarn, kurter zoe zyn. '''Roeslan en Ljoedmila''' van Michail Glinka, '''Jevgeni Onegin''' en '''Dame van Pykes''' van [[Pjotr Tsjaikovski]], '''Boris Godoenov''' van Modest Moessorgski,  ''' 't Kapietingsdochtertsje''' (en 'n poar andere) van César Cui, '''Doebrovski''' van Eduard Nápravník, en tons vergeetn we nog een èele boel ballettn en kantates, en nateurlik liedjes die zefs nu nog ip de tekst van Poesjkin geschreevn worrn (oender andere 't beruchte "''''k Zag je gerne/ Ya vas lyubil'''").

Na de revoluusje van 1917 wierd Poesjkin deur de [[bolsjevieken]] as "èen van uus" beschouwd, de keizerlikke rezidensje Tsarskoje Selo is zo in "Poesjkin" erdopt. Poesjkin noemde z’n makkers bie de Dekabriestn “tovariesjtsj”. Da woord wierd later gebruukt as vertoalienge voe “kammeroad”, de normoale ansprekienge oender de Sovjet-Unie. Voe Poesjkin wierd ’t woord mèest deur markkramers gebruukt, en betekendigde ‘t “kollega”.
[[Ofbeeldienge:Alexander Puschkin.jpg|thumb|right]]
== Veurbeeld ==

:::<small>  <big>‘k Zag je gerne, mee ’n liefde die 

:::<small>  <big>Misschiens nie illegaans is uutgeblust

:::<small>  <big>Joe nog langer zèer doen wil ik nie

:::<small>  <big>Zyt dus mo nie langer oengerust

:::<small>  <big>'k Zag je gerne, echt woordnloos

:::<small>  <big>Beschamd, zjaloers en opeloos

:::<small>  <big>'k Zag je gerne, zo teder, en zo zacht

:::<small>  <big>'k Bid God dat'm je nog zo’n liefde bracht...
</small></big>
::::::(van 't Russisch: Я вас любил) 

== Stom toeval ? ==

*Volgens de [[Juliaanse kalender]] (toen nog van kracht in Rusland) stierf Poesjkin ip 29 januari 1837 – veeln en al upgemerkt dat 1 (januari!), 3 en 7 een styf belangryke rolle speeln in zyn roman “'''Dame van Pykes'''”

*Lik dat je van een Fransman gedood wierd, is ’t wel bizoender da Poesjkins lapname up schole “de Fransman” was.

*Eèn van de plagers up 't schole was Wilhelm Küchelbecker, die loater ook dichter (en dekabriest) wierd en doe Poesjkin terug gekuld wierd in 'n gedicht over die studentejoar'n. Malgree alles, schreef Küchelbecker 'n gedicht voe de begrafenisse van Poesjkin (een zogenamde elegie), en dat is ook zyn bekendste werk.

== Externe koppeliengn ==
* [http://www.youtube.com/watch?v=8eiLwUCuzTY Finale sèene van "Jevgeni Onegin" van Pjotr Tsjaikovski, mee de stem'n van Nuccia Focile en Dimitri Chvorostovski. Mee Fransche oendertietels.]
* [http://www.youtube.com/watch?v=0YpdzZ7ckx0 Stiksje uut tonèelstik "Dame van Pykes". Herman kriegt nachtelik bezoek van 't wuuf dat 'm zjuust vermoord et. "Oed wuuf, stopt domee!" Russisch.]
{{commons|Alexander Pushkin|Alexander Poesjkin}}

== Bronn ==
*[http://www.faculty.virginia.edu/dostoevsky/texts/devil_pushkinbio.html Ingelsche biografie]
*[http://ru.wikipedia.org/wiki/%D0%AD%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%87%D0%B5%D1%81%D0%BA%D0%B8%D0%B9_%D1%81%D0%BB%D0%BE%D0%B2%D0%B0%D1%80%D1%8C_%D0%91%D1%80%D0%BE%D0%BA%D0%B3%D0%B0%D1%83%D0%B7%D0%B0_%D0%B8_%D0%95%D1%84%D1%80%D0%BE%D0%BD%D0%B0 Encyclopedie van Brockhaus en Jefron (1890-1907), Russisch - mee veel andacht voe zyn afstammienge]

[[Categorie: Nieuwstn tyd|Poesjkien, Alexander]]

[[am:አሌክሳንደር ፑሽኪን]]
[[ar:ألكسندر بوشكين]]
[[bg:Александър Пушкин]]
[[bs:Aleksandar Sergejevič Puškin]]
[[ca:Aleksandr Puixkin]]
[[cs:Alexandr Sergejevič Puškin]]
[[cv:Пушкин Александр Сергеевич]]
[[da:Aleksandr Sergejevitj Pusjkin]]
[[de:Alexander Sergejewitsch Puschkin]]
[[el:Αλέξανδρος Πούσκιν]]
[[en:Alexander Pushkin]]
[[eo:Aleksandr Puŝkin]]
[[es:Alexander Pushkin]]
[[et:Aleksandr Puškin]]
[[eu:Aleksandr Puxkin]]
[[fa:الکساندر پوشکین]]
[[fi:Aleksandr Puškin]]
[[fr:Alexandre Pouchkine]]
[[he:אלכסנדר פושקין]]
[[hr:Aleksandar Sergejevič Puškin]]
[[hu:Alekszandr Szergejevics Puskin]]
[[id:Aleksandr Pushkin]]
[[is:Alexandr Púshkín]]
[[it:Aleksàndr Sergeevič Puškin]]
[[ja:アレクサンドル・プーシキン]]
[[jbo:puckin]]
[[ka:ალექსანდრე პუშკინი]]
[[ko:알렉산드르 푸시킨]]
[[la:Alexander Puskin]]
[[mk:Александар Сергеевич Пушкин]]
[[mr:अलेक्झांडर पुश्किन]]
[[nl:Aleksandr Poesjkin]]
[[no:Aleksandr Pusjkin]]
[[pl:Aleksander Puszkin]]
[[pt:Alexandre S. Pushkin]]
[[ro:Aleksandr Puşkin]]
[[ru:Пушкин, Александр Сергеевич]]
[[ru-sib:Пушкин, Лександор Сергеевич]]
[[sh:Aleksandar Sergejevič Puškin]]
[[simple:Alexander Pushkin]]
[[sk:Alexandr Sergejevič Puškin]]
[[sl:Aleksander Sergejevič Puškin]]
[[sr:Александар Сергејевич Пушкин]]
[[sv:Aleksandr Pusjkin]]
[[ta:அலெக்சாண்டர் புஷ்கின்]]
[[tg:Александр Пушкин]]
[[tr:Aleksandr Sergeyeviç Puşkin]]
[[uk:Пушкін Олександр Сергійович]]
[[ur:پُشکن]]
[[vi:Aleksandr Sergeyevich Pushkin]]
[[zh:亚历山大·普希金]]
[[zh-min-nan:Alexander Pushkin]]
