{{plat|Poperiengs| (by gebrek an Vleters)}} 
[[Ofbeeldienge:Westvleteren-beer.jpg|right|thumb|De 3 ''driëndertigers'' lasen makoar]]
De '''Trappist Westvleteren''' (oek wel enoamd 'Sixtus') is e [[streekbier]] uut [[West-Vloandern]]. 

== Wuk zyn de sôortn ?  ==
* Trappist Westvleteren Bloend	(5,8 %)	
* Trappist Westvleteren 8	(8 %)	
* Trappist Westvleteren 12	(10,2 %)	
* Toafelbier Westvleteren 4     (4,5 %) <i>(Ollêne voe de poaters zelve, en dus nie te kope)</i>

== Woa kuj 't koopn? ==
De Trappist is ollêne te kope in 't verkoopcenter van d'[[Abdy_Sint-Sixtus|abdy Sint-Sixtus]] in [[Westvletern]]. Let op: de vroage is vele grodder dan 't anbod. Sedert kort moe je belln vôor da j' na d'Abdy komt: +32(0)70/21 00 45. Je moe je nummerploate opgeven en je ku ton maximum 2 bakkn ofoaln op 'n dag en d'eure da ze joen opgeevn.

== Woa kuj 't drinkn? ==
Nie in de cafés, wel thuus. Want Westvleteren Trappist is ollêne voe particuliern te kope. Iddern koper moet oek beloovn voe 't bier nie vodder te verkoopn.
't Bier ku je oek drinkn in 't ontmoetingscentrum '[[Café_De_Vrede|De Vrede]]', rechte tegenover d'abdy. Doa is 't er oek een informoasjeruumte woar da j' mêer lêert over 't leven van d'abdygemêenschap, over de geschiedenisse van de brouwery en 't brouwproces.

Ze brouwn oek e toafelbier van 4° voer eign gebruuk, da je dus nie ku koopn.

== 't Beste ter weireld ==
Internationoale bierkenners die de Westvleteren ontdekt en, zeggn da de Westvleteren 12 't beste bier ter weireld is. Olleman wil da bier nu proevn zodoanig da j' soms lange in de reke meugt stoan voer e bak te krygn an d'abdy.

== Oe moej 't bewoarn e drienkn? ==
* Bewoart de flesjes verticoal op e doenkere plekke tusschn de 12 en 16 groadn.
* E Trappist bluuft joarnlank goed: gif 't bier de tyd en 't rypt vodder. De bloun moej wel rechtuut drienkn.
* De Acht en de Twoave ku je beter nie in de frigo zettn. Mor e bloun smakt gekoeld 't beste.

== Externe koppelienge ==
* [http://www.sintsixtus.be De site van de poaters]
* [http://www.ratebeer.com/Ratings/Ratings-Top50.asp Ratebeer site: Westvleteren 12 is e topbier]

[[Categorie:Brouwer]]
[[Categorie:Bier]]
[[category:Vletern]]

[[de:Westvleteren]]
[[en:Westvleteren Brewery]]
[[fr:Westvleteren (bière)]]
[[nl:Westvleteren (bier)]]
[[sv:Westvleteren]]
