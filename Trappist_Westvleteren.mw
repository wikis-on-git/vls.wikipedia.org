{{plat|Poperiengs| (by gebrek an Vleters)}} 
[[Ofbeeldienge:Westvleteren-beer.jpg|right|thumb|De 3 ''driëndertigers'' lasen makoar]]
De '''Trappist Westvleteren''' (oek wel enoamd 'Sixtus') is e [[streekbier]] uut [[West-Vloandern]]. 't Is ebrouwn deur de [[poaters Trappistn]]  uut Westvletern sedert 1839. Internationoale bierkenners die de Westvleteren ontdekt en, zeggn da de Westvleteren 12 't beste bier ter weireld is.<ref>[http://query.nytimes.com/gst/fullpage.html?res=9403E1DE153EF931A2575BC0A9639C8B63&scp=1&sq=Westvleteren&st=nyt New York Times, 12/08/2005: ''When You Say Westvleteren, You've Said It All''], URL bekeekn op 20/02/2008</ref> De vroage is grôot, moa de poaters refuseern om mêer te produceern dan da ze strikt enoomn nôdig en. <ref>[http://online.wsj.com/public/article/SB119638625032008897.html Wall Street Journal, 30/11/2007: ''Trappist Command: Thou Shalt Not Buy Too Much of Our Beer''], URL bekeekn op 20/02/2008</ref> Die schoarste verkloart dêels ouk 't weireldwyd succes.

== De sôortn ==
* Trappist Westvleteren Blond (5,8%): emakt mi drie sôortn ommel uit de streke van Poperienge. 't Bier et e krudig aroma, is lichte van smoake, moa mit e bittere achtersmoake.	
* Trappist Westvleteren 8 (8%): e zoete, frutig (meloene) aroma.
* Trappist Westvleteren 12 (10,8%): 'n zoetsn poater. E romig aroma, en e vulle caramelachtige smoake. 
* Toafelbier Westvleteren 4 (4,5 %) (ollêne voe de poaters zelve, en dus nie te kope).

== Beperkt anbod ==
De Trappist is ollêne te kope in 't verkoopcenter van d'[[Abdy_Sint-Sixtus|abdy Sint-Sixtus]] in [[Westvletern]]. De vroage is vele grodder dan 't anbod. Vroeger stoun d'otto's in e lange reke an te schuuvn om e bak te koopn. Moa sedert 2005 moe je belln vôor da je na d'Abdy komt. Je moe je nummerploate opgeevn en je ku ton maximum 2 bakkn ofoaln op 'n dag en d'eure da ze joen opgeevn.

Ouk in de geweune cafés is de Trappist Westvleteren ni te verkrygn, want en is is ollêne voe particuliern te kope. Iddern koper moet ten anger beloovn voe 't bier nie vodder te verkoopn. 't Bier ku je ollêne thuus drienkn, of in 't ontmoetingscentrum '[[Café_De_Vrede|De Vrede]]', rechte tegenover d'abdy. Doa is 't er ouk een informoasjeruumte woar da j' mêer lêert over 't leven van d'abdygemêenschap, over de geschiedenisse van de brouwery en 't brouwproces.

== Degustoasje ==
Je bewoart de flesjes best verticoal op e dounkere plekke tusschn de 12 en 16 groadn. E Trappist bluuft joarnlank goed: gif 't bier de tyd en 't rypt vodder (ollêne de bloun moe je rechtuut opdrienkn). De Trappist Westvleteren 8 en de 12 ku je beter nie in de frigo zettn. Mor e bloun smakt gekoeld 't beste.

==Bronn==
<references />

== Externe koppelienge ==
* [http://www.sintsixtus.be De site van de poaters]
* [http://www.ratebeer.com/Ratings/Ratings-Top50.asp Ratebeer site: Westvleteren 12 is e topbier]
{{trappistenbier}}

[[Categorie:Brouwer]]
[[Categorie:Bier]]
[[category:Vletern]]

[[de:Westvleteren]]
[[en:Westvleteren Brewery]]
[[fr:Westvleteren (bière)]]
[[ja:ウェストフレテレン]]
[[nl:Westvleteren (bier)]]
[[sv:Westvleteren]]
