[[Ofbeeldienge:Raffaello, giuliano de' medici.jpg|thumb|Giuliano de' Medici deur [[Rafaël]]]]
'''Giuliano de' Medici''' ([[Firenze]], [[12 moarte]] [[1479]]- Firenze, [[17 moarte]] [[1516]]), was de joungste zeune van [[Lorenzo de' Medici|Lorenzo il Magnifico]] en Clarice Orsini.

Zyn twi broers woarn [[Piero di Lorenzo de' Medici|Piero ]] en [[Paus Leo X|Giovanni]].
Je regeerdeg’ over Firenze van 1512 tout 1516 en in 1515 krêegt ’n de titel van ertog van Nemours.

== Zyn leevn ==
Achter den dôod van under voader regeerde z’n oudere broere Piero kort over Firenze, toutdat in 1494 de [[Medici]] verjoagd wierdn. Giuliano veruusde no [[Venetië]].

In 1512 kostn ze werekêern en wierd under macht ersteld. Piero, den oudstn, was gestorvn in 1503 en doarom trad Giuliano ip ols stadsregent van Firenze in noame van z’n broere Giovanni, die kardinoal was en in 1513 verkoozn wierd tout paus Leo X. 

In 1515 stierf in Frankryk keunink Lodewyk XII en Frans I volgdeg’ em ip. Vo goed te stoan met de nieuwn keunink zoundt Leo X Giuliano ols gezant no Frankryk. Frans I was zodoanig ounder den indruk van Giuliano dat ’n em liet trouwn met de joungste zuster van z’n moeder, z’n jounge tante van zeevntien joar oud, Filiberta van Savoye. Ze was  de dochter van ertog  Filips II van Savoye. Frans I benoemde Giuliano ôok tout ertog van Nemours. 

Mo Giuliano a gin goeie gezoundeid en je stierf de 17e moarte 1516. Je was nog mo 37 joar oud. Z’aan em anders willn keunink van Napels moakn. 
[[Ofbeeldienge:Cappelle Medicee, sagrestia nuova tomba di giuliano 1.JPG|thumb|left|’t Grafmonument van Giuliano de' Medici me drie beeldn van [[Michelangelo]]]]
J’a gin wettige jounges, mo wel ’n ounwettige zeune [[Ippolito de' Medici]] (1511 - 1535), van in den tyd van z’n verbannienge. 

Je wierd ipgevolgd deur [[Lorenzo II de’ Medici]], de zeune van z’n oudste broere Piero den Oungelukkign.

Giuliano ‘s grafmonument, in de Medici-kapelle van de San Lorenzokerke in Firenze, is versierd me drie beeldn van [[Michelangelo]]: êen van Giuliano zelve en de beeldn ''Nacht'' en ''Dag''. 

Deurdat ’n dezelfste noame et van zyn nounkel [[Giuliano di Piero de' Medici|Giuliano de' Medici]], van wien da z’n graf ôok in de Medicikapelle stoat, zyn d’r vele die peizn da zyn graf da van z’n nounkel is. 

[[Categorie:De’ Medici]]

[[bg:Джулиано Лоренцо Медичи]]
[[ca:Julià de Mèdici (1479-1516)]]
[[de:Giuliano II. de’ Medici]]
[[en:Giuliano di Lorenzo de' Medici]]
[[es:Juliano II de Médicis]]
[[et:Giuliano di Lorenzo de' Medici]]
[[fr:Julien de Médicis (1478-1516)]]
[[hu:Giuliano de' Medici, Nemours hercege]]
[[it:Giuliano de' Medici duca di Nemours]]
[[ja:ジュリアーノ・デ・メディチ (ヌムール公)]]
[[nl:Giuliano de' Medici]]
[[pl:Giuliano di Lorenzo de' Medici]]
