{{plat|Poperiengs}}
{{infobox Belgische gemêente|
|naam=Stad Poperienge
|officieel=Poperinge
|kaart=[[Ofbeeldienge:PoperingeLocatie.png|250px]]
|kaartbijschrift=Liggienge binn 't arroundissement [[Yper]]<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arroundissement=[[Arroundissement Yper|Yper]]
|nb=50°51'
|ol=02°43'
|opp=119,33
|inw=19.623
|mannen=49,59%
|vrouwen=50,41%
|dichtheid=164
|0-17=21,70
|18-64=59,35
|65=18,94
|buitenlanders=1,90
|werkloos=6,53
|postcode=8970<br />8970<br />8972<br />8972<br />8972<br />8978 
|deelgemeente=Poperienge<br />[[Rinnegelst]]<br />[[Krombeke]]<br />[[Proovn]]<br />[[Roesbrugge-Oarienge]]<br />[[Woatou]]
|burgemeester=<small>Christof Dejaeger ([[CD&V]])</small>
|bestuur=[[CD&V]], [[Open VLD]]
|partijen=[[CD&V]]<br />[[Open VLD]]<br />PRO<br />[[Vlaams Belang]]
|zetels='''25'''<br />12<br />6<br />6<br />1
|netn=057
|web=[http://www.poperinge.be/ www.poperinge.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Poperienge''' (officieel [[Nederlands]]: ''Poperinge'') is e [[België|Belgische]] [[stad|steej]] in [[West-Vloandern]]. 't Weun doar om en by de 19.000 menschen.  Poperienge legt in de [[Westoek]] tegen [[de Schreve]]. 
't Is ekend voe zyn [[ommel]], een ingrediënt voe bier. 

De bynoame van e Poperienknoare is [[Keikop]].

== Geschiedenisse ==
* De noame Poperienge komt messchiens van: Pupurn+inga+heim. 't Uus van menêre Pupurn, e Frank uut de joarn 430.
* Round 666 zou Poperienge wegegeevn zyn an een abdy die nu in Sint-Omer legt. Da klôoster goa joarenlank vele invloed en op 'n stad (tout an de [[Fransche Revoluusje]] zelfs). Doadeure kom et ouk da Poperienge nôois ni afankelik wos van de [[Groaf van Vloandern|Groavn van Vloandern]]. Dat adde zyn vôor- en nadêeln.
* In 1147 gaf [[Diederik van den Elzas]] Poperienge neur êeste [[keure]]. Die keure wos in 1187 nog e ki bevestigd deur Graaf [[Filips van den Elzas]] die ouk toestemmienge gaf om mart t'oudn in Poperienge (de Vrydagmart die nu nog ossan bestoat). 
* Poperienge e nôois goed overêenekomn mi [[Yper]]. De rivaliteit wos dikkers ni te doen. Yper koste ni verdroagn da Poperienge oek [[Loaknandel|loakenindustrie]] ad. In de joarn 1341 viel Yper zelfs Poperienge an, en nam ze krygsgevangn mei. Poperienge muchte vogens e verdrag gin loakn moakn, en doarom moestn ze oek na 't tribunoal van de Groaf van Vloanderen (1372). De 2 partiejn blêevn palavern. Uut die tyd stamt oek de bynoame van de Poperienknoars.

== Beziensweirdigheedn & attraksjes ==
* [[Talbot House]]: een opvangcentrum voe d'Iengelse soldoatn in [['14 - '18]], woa da ze e bitje kusn rustn vôorn da ze were na 't front moestn.
* Kom je mi je vèlo, ton ku je de [[Hoppelandroute]] (43 km) e ki probeern. Ze legt in 't nôordwesn va Poperienge, tegen [[de Schreve]].
* [[Maria Ommegank|Ommegank]]: de joarlikse procesje ('n êestn zundag va juli) ter erinnering an 't miroakel van e dôodgebôorn kiendje da were levend kwam in zyn graf.
* Drie kerkn: [[Sinte-Beirtns (Poperienge)|Sinte-Beirtns]] (loat-gotisch), [[Oeze Vrouwn (Poperienge)|Oeze-Vrouwn]] (gotisch), e [[Sint-Jan (Poperienge)|Sint-Jan]] (gotisch).
* Hopmuseum: je lêert er olles over [[ommel (plante)|ommel]] en 'n plok.
* Hoppefêestn: vullebak fêestn, mit e grôotn stoet; olles stoat in 't têekn van 'n ommel nateurlik.

[[Ofbeeldienge:Poperinge - Sint-Janskerk.jpg|thumb|left|Sint-Jan]]
<br clear=left>

== Bekende Poperienknoars ==
* [[Lanceloot Blondeel]] (1498-1561), kunstenoare 
* [[Leonard Lodewijk De Bo]] (1826-1885), schryver van standaardwerkn vo 't West-Vlams. Ni in Poperienge ebôorn, moa d'r wel lange ewund.
* [[Lucien Deschodt]], oud-burgemêester en volksvertegenwôordiger voe de [[CVP]].
* [[Dirk Frimout]] (1941), 'n êestn Belg in de ruumte. 
* [[Mêester Ghybe]], fictivve figeure uut de folklore.
* [[Lodewyk Maekeblyde]] (1564-1630), e poater-jezuït.
* [[Anne Provoost]], schryfster.
* [[Henri d'Udekem d'Acoz]] (27 november 1933), oud-burgemêester en nonkel va [[Mathilde van Belgie|prinses Mathilde]].

== Poperiengs ==
De toengvol van Poperienge trekt styf goed op 'n dien van Yper e [[Veurne]], e komt van ol de West-Vlamsche dialectn messchiens nog 't mêest overêen met 't [[Vlemsch]] in [[Frans-Vloandern]]. E poar kenmerkn van 't Poperiengs:
* 't Vôorvoegsel van de verleedn dêelwôordn is ''e'' en ni ''ge'' 
:Vôorbeeld: ''En et dat nie ezeid''.
* De letterverbiendieng ''nd'' klienkt by Poperienknoars lik ''ng'', of beter nog: lik de zuvere en uutgesprookn Fransche neusklanke ''n''
: Vôorbeeldn: ''anger'' (ander); ''bezonger'' (bijzonder), ''ongerd'' (honderd)<ref>Johan Winkler, Algemeen Nederduitsch en Friesch dialecticon, deel twee. Martinus Nijhoff, Den Haag 1874</ref>
* In 't Poperienks moakn ze dikkers 't mêervoed van wôordn mi 1 lettergrepe deur d'r een -s an te plakkn:
:Vôorbeeld: ''Wyder eetn friets''.
:Vôorbeeld: ''De tands van de kats zyn scherp''.
* E typies stopwôordje by Poperienknoars is "''bing''". 't Kud oek ecombineerd zyn mi andere stopwôordjes.
:Vôorbeeld: '''t Is oglyk etwot te zeggn enni, bing.''

== Streekproductn ==
* [[Hommelbier]]
* Ennepot: enne, koof en keun in gelatinesaus. Om koud op t'eetn. Ze moakn da surtout in de weke da 't kerremesse is in Poperienge (vlakby, in 't nôorden van [[Vrankryk]], bestoat er e varioasje op da ze [[:fr:Potjevleesch|Potjevleesch]] noemn).
* Mazarinetoartn: tartje in warme sause mi butter en kanêel.
* [[Ommel]]- of Hoppescheutn: de joenge lootn of scheutn van de hoppeplante; styf ewild deur de sjieke restorangs.

== Varia ==
* Poperienge is vernoemd in ''The Canterbury Tales'', e weireldberoemd, Iengels werk van Geoffrey Chaucer uut 'n 14sn êeuw. In 't oenderdêel ''Chaucer's Tale of Sir Topas'' kuj de vogende passage leezn:
: Yborn he was in fer contree, In Flaundres, al biyonde the see, At Poperyng in the place;
:(vertoald) E wos ebôorn in e plekke in e ver land, In de Vloanders over de zêe, Poperienge wos de noame; 
* Muziekfans weetn dat er in Poperienge e grôte metal-aanang is. 't Is gin toeval da 't êeste optreedn va [[Metallica]] in Belgie in zaal Maecke Blyde wos (12 februoari 1984). En oek 't êeste Europeesche optreedn van [[Slayer]] wos in Poperienge.

==Kernn==
Buutn 't steej zevve, leggn der in de gemêente nog de [[deelgemeente|dêelgemêentn]] [[Krombeke]], [[Proovn]], [[Rinnegelst]], [[Roesbrugge-Oarienge]] en [[Woatou]]. [[Abêle]] en [[Sient-Jan-ter-Biezn]] zyn oek twêe dorptjes op 't groendgebied va Poperienge, moa 't zyn gin dêelgemêentn.

{| border="0" style="border: 1px solid #999; background-color:#FFFFFF"
|- align="center" bgcolor="#CCCCCC"
! # !! Noame !! Ippervlakte !! Bevolkienge (1999)
|- align="right" bgcolor="#efefef"
|I || align="left" | Poperienge || 47,61 || 12.644
|- align="right"
|II || align="left" | [[Krombeke]] || 8,54 || 711
|- align="right" bgcolor="#efefef"
|III || align="left" | [[Proovn]] || 13,10 || 1.394
|- align="right"
|IV || align="left" | [[Rinnegelst]] || 15,20  || 1.405
|- align="right" bgcolor="#efefef"
|V <br/><small>(VII)</small> <br/> <small>(VIII)</small>|| align="left" |  [[Roesbrugge-Oarienge]] <br/> - [[Roesbrugge]] <br/> - [[Oarienge]] || 11,60 <br/>&nbsp;<br/>&nbsp; || 1.105<br/>&nbsp;<br/>&nbsp;
|- align="right"
|VI <br/><small>(IX)</small> <br/> <small>(X)</small>|| align="left" | [[Woatou]] <br/> - [[Sient-Jan-ter-Biezn]] <br/> - [[Abêle]] || 23,28 <br/>&nbsp;<br/>&nbsp; || 1.940 <br/>&nbsp;<br/>&nbsp;
|- align="right" bgcolor="#efefef"
|}

De gemêente Poperienge grenst an e masse landelikke dorptjes, en deur ze lange landsgrenze (de ''Schreve'') oek a verschillige Fransche gemêentn:
{| align="left"
|-
|
*a. [[Beveren (Alveringem)|Beveren]] (gemêente Oalveringem)
*b. [[Stoavel]]  (gemêente Oalveringem)
*c. [[Westvletern]] (gemêente Vletern)
*d. [[Oostvletern]] (gemêente Vletern)
*e. [[Elverdienge]] (stad Yper)
*f. [[Vloamertienge]] (stad Yper)
*g. [[Dikkebus]] (stad Yper)
*h. [[De Klyte]] (gemêente Euvelland)
|}
{| align="left"
|-
|
*i. [[Westouter]] (gemêente Euvelland)
*j. [[Boeschepe]] (Vrankryk)
*k. [[Godsvelde]] (Vrankryk)
*l. [[Stêenvôorde]] (Vrankryk)
*m. [[Winnezeele]] (Vrankryk)
*n. [[Houtkerque]] (Vrankryk)
*o. [[Bambecque]] (Vrankryk)
|}
<br clear="left" />
===Koarte===
[[Ofbeeldienge:MapPoperinge.svg|thumb|450px|left|Poperienge, dêelgemêentn en beurgemêentn. De geive stikkn zyn bebouwde kernn.]]
<br clear=all />

== Zustersteedn ==
* Zatec in Tsjechie, sedert 1964
* Wolnzach in [[Duutsland]], sedert 1965
* Hythe in [[Iengeland]], sedert 1980
* Rixensart in Belgie, sedert 1990

{{commons|category:Poperinge|Poperienge}}

== Externe koppelienge ==
* [http://www.poperinge.be Website van de gemêente]
* [http://www.poperingeblogt.be De blog van de gemêente]
* [http://poperingeverbeeldt.be/ Foto's van overtyd]
* [http://www.standaard.be/Artikel/Detail.aspx?artikelId=B345155060928 Mazarinetoartn erkend]

==Bronnn==
<references />

{{GemêentnWVL}}
[[Categorie:Poperienge| ]]
[[Categorie:Stad in West-Vloandern]]
[[Categorie:Plekke in West-Vloandern]]

[[br:Poperinge]]
[[de:Poperinge]]
[[en:Poperinge]]
[[eo:Poperinge]]
[[fr:Poperinge]]
[[it:Poperinge]]
[[nl:Poperinge]]
[[no:Poperinge]]
[[pt:Poperinge]]
[[ro:Poperinge]]
[[simple:Poperinge]]
[[vo:Poperinge]]
[[zh:波佩林赫]]
