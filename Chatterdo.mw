[[Ofbeeldienge:Chatterdo Blankenberge 1920.jpg|thumb|<center>De Chatterdo in 't joar 1920. Reks 't woaterkastêelcomplex me de grôte schouwe vo d' evacuoatië van de verbrande goaze]]
[[Ofbeeldienge:Chatterdo haven Blankenberge.jpg|thumb|<center>D' hoave van Blanknberge met de Chatterdo in de verte]]
De '''Chatterdo''' is de woatertorre van [[Blanknberge]]. De torre wordt azo genoemd in de volksmound en da komt van 't  Frans ''château d'eau'' (woaterkastêel).

De torre is 28 m hoge en bestoat uut e kegelvormige basis in rooie bakstêen woarip da vroeger e kupe in yzer stound. Die kupe is in 1947 vervangn deur e reservoir in betong me bakstêen d'r round. De basis van de torre is in Neorenaissancestyl gebouwd me siermetselwerk me pilasters en decoroatië in arduun. 

De Chatterdo is e beschermd monument.

==Geschiedenisse==
Round 1860 wildege Blanknberge de stad antrekkelikker moakn vo de touristn, deur e rioleringsnet en woaterreservoir an te leggn. 

Den 13stn meie [[1893]] begostn de werkn êest me ’t  bouwn van de sluuzn en 't groavn van de scheurpit. De werkn endigdn den 22stn juni [[1895]]. De woaterkupe was 6,5 m hoge met e capaciteit van 500 m3. 

In 1898 wierd er e woaterkastêelcomplex gebouwd woa da 't woater kost gezuverd wordn. 't Woater wierd angevoerd vanuut de [[Blanknbergsche Voart]] noar e vergoarpit by 't woaterkastêel en ton in reservoirs me zandfilters gepompt. Os 't woater gezuverd was wierd 't noa de kupe van de woatertorre gestuwd en van doa ounder druk over de stad verdêeld. 

==Varia==
*Round 1900 is de stroate an de scheurpit ''Waterkasteelstroate'' genoemd.
*Vo de [[Beaufort (kunsthappenienge)| kunsthappeninge Beaufort 2003]] het de Chatterdo e parruke gekreegn van d' [[Holland]]sche beeldhouwster Maria Roosen.
*''Koep de Chatterdeau'' was de titel van de joarlikse [[Blanknbergsche revue]] in 2004, e parodie ip Beaufort 2003. 

==Externe koppelienge==
*[http://paola.erfgoed.net/sdx/inventaris/toon.xsp?id=45028&base=objekt&qid=sdx_q0&p=1 Vlaams Instituut voor Onroerend Erfgoed: Gebouwfiche van de Chatterdo]
*[http://www.kapingamarangi.be/nucleus/?imagepopup=1/20030805-beaufort11.jpg&width=365&height=550&imagetext=watertoren Beaufort 2003: Chatterdo me parruke van Maria Roosen]

[[Categorie: Torre in West-Vloandern]]
[[Categorie: Blanknberge]]
