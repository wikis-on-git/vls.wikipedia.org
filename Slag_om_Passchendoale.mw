{{beg}}De '''Slag om Passchendoale''', of de '''Derdn Slag by Yper''', ([[1917]]) wos êen van de zwoarste veldsloagn in ’n [[Êestn Weireldôorlog]]. De Geallieerde troepn mi d’Iengelsche, de Canadeezn, ’n ANZAC en Zuud-Afrikoann vieln de Duutsche an by [[Passchendoale (Zunnebeke)|Passchendoale]] in [[West-Vloandern]]. 

De bedoelieng van de Geallieerde wos om deur de Duutsche linies te breekn en deure te steekn na de zêe.’t Wos e stryd die van tranchée tout tranchée verliep, en woaby da de verliezen an weerskantn enorm woarn. De Duutsche verlôorn à peu près 250.000 mann, de Geallieerde zelfs bykan 500.000. De Slag by Passchendoale is spreekwôordelik ekommn in ’t Iengels. E stoat synoniem mi ’n gruwel van ôorlog. 

== Vôorgeschiedenisse ==
[[De Twidde slag om Mêesn]], in juni 1917, wos 'n êeste ki an 't westelik frount da d'er minder Geallieerde dan Duutsche dôodn woarn. Veldmaarschalk sir [[Douglas Haig| Douglas Haig]] wos d'rvan overtuugd da zyn leger, achter deze overwinnienge, mi 'n zelfsn taktik ouk de grôotn Slag by Yper gounk win. Moa dat pakte angers uut.

== Anloop ==
Haig, 'n Oppercommandant van d'Iengelsche, doet e beroep op 't Vuufde Leger van generaal Gough, en 't Twidde Leger van [[Herbert Plumer|generaal Plumer]]. Êest moet d'Iengelsche artillerie de Duutsche vedediging deurbreekn, en doarachter zoudt er een aanval moetn kommn van d'infanterie.  
Moa de Duutsche gebruukn 4 doagn vôorn de geplandn aanval, op 'n 12sn juli 1917, vo 'n êest ki [[Yperiet]] tegen de Brittn. 

''(wordt vervolgd)''

[[Categorie: Nieuwstn tyd |Slag by Passchendoale]]
[[Category:Zunnebeke]]
[[Categorie:Veldslag in België]]
[[Categorie:Veldslag in WO I]]


[[de:Dritte Flandernschlacht]]
[[en:Battle of Passchendaele]]
[[fi:Passchendaelen taistelu]]
[[fr:Bataille de Passchendaele]]
[[io:Triesma Ypres-batalio]]
