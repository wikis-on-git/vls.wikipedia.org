{|style="float:right"
|[[Ofbeeldienge: Pieter Pourbus.Petronella Heve en haar drie dochters (1565-1570).JPG|thumb|110px|Petronella Heve en eur drie dochters (1565-1570), [[Onze-Lieve-Vrouwekerke (Brugge)]]]]
|}
{|style="float:right"
|[[Ofbeeldienge: Pieter Pourbus.Remi Ommejaghere en drie zonen (1565-1570).JPG|thumb|100px|Remi Ommejaghere en zyn drie zeuns (1565-1570), [[Onze-Lieve-Vrouwekerke (Brugge)]]]]
|}
'''Pieter Pourbus''' (Gouda, ca. [[1523]] - [[Brugge]], [[30 januoari]] [[1584]]) was de belangrykste kunstschilder in Brugge in de twiddn elft van de 16ste eeuwe.

Je was e veelzydige [[Renaissance|Renaissancistische]] kunstenoare en êen van de Vlamsche [[maniërisme|maniëristn]]. Je was nie ollene schilder, mor ôok beeldouwer, architect, ountwerper van wandtapytn,  cartogroaf, landmeter en ingenieur.  

Ols portrettist wast ’n styf interessant deur z’n scherpe observoatie van menschn. Deur under oudienge, klêern, bepoalde attribuutn lik e woapnschild of bijous, kostn ze moatschappelik g’identificeerd wordn.

In 1540 vestigde Pieter Pourbus em in Brugge en in 1543, an z’n 20 joar, liet ’n em ols mêester in ’t Brugs schildersambacht inschryvn.

Je trouwdeg' in Brugge met de dochter van z’n leermeester [[Lanceloot Blondeel]]. 

In 1549 krêegt ’n 'n ipdracht van ’t stadsbestier vo de fêestdecoroatie te moakn vo de komst van krôonprins Filips van Spanje (de loatern [[Filips II van Spanje]]) en z’n voader [[ Keizer Karel V]].

In 1552 kocht ‘n ’n uus woa dat ‘n z’n atelier vestigde. [[Karel Van Mander]] schreeft er vul lof over in z’n beroemd ''Schilderboeck'': ‘Nooyt heb ick ghesien bequamer Schilder winckel als hy hadde’.

Zyn lêerliengn woarn: z’n zeune Frans Pourbus den Oudn, z’n klêenzeune Frans Pourbus de Joungn en Antoon Claeissens.
==Werkn==

D’r angn werkn van Pieter Pourbus in ‘t [[Groeningemuseum]], in d'[[Onze-Lieve-Vrouwekerke (Brugge)| Onze-Lieve-Vrouwekerke]] en de Sint-Jacobskerke in Brugge en in ’t museum in Gouda.
==Trivia==

’t Restaurang Pieter Pourbus in de Pieter Pourbusstroate in Brugge is z’n ouderlik uus uut 1561. En in Gouda is d’r ôok e stroate nor em genoemd.
==’t Koppel Van Eyewerve==

Z’en ’t koppel Van Eyewerve kunn identificeern deur de woapnschildn. Ze zyn getrouwd in 1551 of 1552 en ’t schilderye is e trouwportret. Den ound neffest Jacquemyne is e symbool van trouw. Deur ‘t veister is de Kroanplatse en de Vloamiengbrugge van Brugge te zien.  Verschillige details toogn  dat ’t e koppel uut de Brugsche elite was.
{|style="float:left"
|[[Ofbeeldienge:Pieter Pourbus Portret1.jpg|thumb|Portret van Jan van Eyewerve, [[Groeningemuseum]], Brugge]]
|}
{|style="float:left"
|[[Ofbeeldienge:Pieter Pourbus Portret2.jpg|thumb|Portret van Jacquemyne Buuck, Groeningemuseum]]
|}
{{commonscat|Pieter Pourbus}}
 
[[Categorie:Brugge|Pourbus, Pieter]]
[[Categorie:Vlamsche kunstschilder]]

[[en:Pieter Pourbus]]
[[nl: Pieter Pourbus]]
[[pl:Pieter Pourbus]]
[[ru:Поурбус, Петер]]
