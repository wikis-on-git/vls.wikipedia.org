{|style="float:right"
|[[Ofbeeldienge: Pieter Pourbus.Petronella Heve en haar drie dochters (1565-1570).JPG|thumb|110px|Petronella Heve en eur drie dochters (1565-1570), [[Onze-Lieve-Vrouwekerke (Brugge)]]]]
|}
{|style="float:right"
|[[Ofbeeldienge: Pieter Pourbus.Remi Ommejaghere en drie zonen (1565-1570).JPG|thumb|100px|Remi Ommejaghere en zyn drie zeuns (1565-1570), [[Onze-Lieve-Vrouwekerke (Brugge)]]]]
|}
'''Pieter Pourbus''' (Gouda, ca. [[1523]] - [[Brugge]], [[30 januoari]] [[1584]]) was de belangrykste kunstschilder in Brugge in de twiddn elft van de 16e eeuwe.

Je was êen van de Vlamsche [[maniërisme|maniëristn]] en e veelzydige [[Renaissance]]- kunstenoare. Je was nie ollêne kunstschilder, mor ôok beeldouwer, architect, ountwerper van wandtapytn, cartogroaf, landmeter en ingenieur.  

In 1540 vestigde Pieter Pourbus em in Brugge en in 1543, an z’n 20 joar, liet ’n em ols mêester in ’t Brugs schildersambacht inschryvn. Je trouwdeg' in Brugge met de dochter van z’n lêroare [[Lanceloot Blondeel]]. 

In 1549 krêegt ’n ipdracht van ’t stadsbestier vo de fêestdecoroasje te moakn vo de komst van krôonprins Filips van Spanje (de loatern [[Filips II van Spanje]]) en z’n voader [[ Keizer Karel V]].

In 1552 kocht ‘n z’n huus, woa dat ‘n z’n atelier aad. 

Ols portrettist wast ’n styf interessant deur zyn scherpe observoasje van menschn. Deur under houdienge, klêern, bepoalde attribuutn lik e woapnschild of bijous, kostn ze moatschappelik g’identificeerd wordn.

[[Karel Van Mander]] schrêef over em in z’n beroemd ''Schilderboeck'': ‘Nooyt heb ick ghesien bequamer Schilder winckel als hy hadde’.

Zyn lêerliengn woarn: z’n zeune Frans Pourbus den Oudn, z’n klêenzeune Frans Pourbus de Joungn en Antoon Claeissens.

==Werkn==
D’r angn werkn van Pieter Pourbus in ‘t [[Groeningemuseum]], in d'[[Onze-Lieve-Vrouwekerke (Brugge)| Onze-Lieve-Vrouwekerke]] en de Sint-Jacobskerke in Brugge en in ’t museum in Gouda.

==Trivia==
Ip den hoek van de Grauwwerkersstroate en de Pieter Pourbusstroate stoa zyn ouderlik huus en geboortehuus uut 1561, nu ‘t  restaurang Pieter Pourbus. Pourbus zelve weunde en werkte in de Jan Miraelstroate. 

De noame van de Pieter Pourbusstroate was eest ''Coeiestaartstraetken''. Amedée Visart de Bocarmé, de burgemeester van Brugge van 1876 tout 1924, die van oadel was, weunde doar in e chic huus, ton 't hof van Puebla, en je vound da gin noame vo zyn adres. Omda Pourbus doa geboorn was, krêeg de stroate zyn noame. 

In Gouda is d’r ook e stroate nor em genoemd.

==’t Koppel Van Eyewerve==
Z’en ’t koppel Van Eyewerve kunn identificeern deur de woapnschildn. Ze zyn getrouwd in 1551 of 1552 en ’t schilderye is e trouwportret. Den hound neffest Jacquemyne is e symbool van trouw. Deur ‘t veister is de Kroane van Brugge te zien.  Verschillige details toogn  dat ’t e koppel uut de Brugsche elite was.

{|style="float:left"
|[[Ofbeeldienge:Pieter Pourbus Portret1.jpg|thumb|Portret van Jan van Eyewerve, [[Groeningemuseum]]]]
|}
{|style="float:left"
|[[Ofbeeldienge:Pieter Pourbus Portret2.jpg|thumb|Portret van Jacquemyne Buuck, Groeningemuseum]]
|}

{{commonscat|Pieter Pourbus}}
 
[[Categorie:Brugge|Pourbus, Pieter]]
[[Categorie:Vlamsche kunstschilder]]
[[Categorie:Maniëristen]]
[[Categorie:Brugge|Pourbus, Peter]]

[[en:Pieter Pourbus]]
[[nl: Pieter Pourbus]]
[[pl:Pieter Pourbus]]
[[ru:Поурбус, Петер]]
