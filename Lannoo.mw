Drukkerij-Uitgeverij '''Lannoo''' uut [[Tielt]] is in [[1909]] opgericht deur Joris Lannoo.[[Image:gesch2.gif]]

==Geschiedenisse==
Lannoo eit 2 grôte pôot'n: utgoave van [[boek'n]], in de joar'n achter de [[Êeste Weireldoorlog]] met boek'n me een sterk [[Vlams]] karakter ([[Guido Gezelle]], [[Stijn Streuvels]], [[Albrecht Rodenbach]],...), moar loater ôok boek'n die olle thema's behandeln. Lannoo es vanof [[1926]] begonn'n me 'geleegneidsdrukwerk', gelik dôopprentjes, dôodssintjes, wens- en menukoart'n,... 

Et bedrif kende vanof [[1971]] ne sterke groei onder twêede generoatie: de broers Jan en Godfried en udder zus Godelieve. De utgeverij groeide en ip groafisch vlak weirdn schône prizzn gepakt. In de 80er joaren makte de derde generoatie zin ipwachtienge. 

In 1992 es et bedrif ipgesplitst in de Drukkerie Lannoo NV, met Stefaan Lannoo an et ôofd en de Utgeverie Lannoo NV, woar da Matthias Lannoo boas van es. 
Voo de moment weirk'n der 140 minsn bie Drukkerie en 165 in de Utgeverie groep.

== Externe koppelienge ==
* [http://www.lannoo.be Lannoo]
* [http://www.lannooprint.be Lannoo print]

[[Category: Drukkerie]]
[[Category: Utgeverie]]
