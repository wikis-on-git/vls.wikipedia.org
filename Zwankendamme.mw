[[Image:Zwankendamme Lisseweegse steenweg.jpg|thumb|Lisseweegsche stêenweg, d'hoofdstroate va Zwankendamme]][[Image:Zwankendamme Station.jpg|thumb|De tringstaosje van Zwankendamme]]'''Zwankendamme''' is een klêen dorptje in de provincie [[West-Vloandern]] tusschn [[Lissewege]] en [[Zêebrugge]]. 't  Ligt an 't [[Boudewynkanoal]] en sedert [[1932]] is 't officieel een dêel van [[Brugge]]. 't Dorp haad by de tellienge van 2007 724 inweuners. 

Vroeger was 't gekend vo z'n glas- en cokesfabrieke mor in 't begun van de 20e êeuwe woarn d’r ook nog vil andere fabriekn lik een houtzoagerie, een exportslachterie en een munitiefabrieke. De cokesfabrieke laag ol lange stille vo da z'ofgebrôken wierd. De ground woa da ze vroeger stound zat vul vergif mo je wor nu heeltergangs gekuust, woadeure dat de kaliteit van 't leven in Zwankendamme styf an 't verbetern is.

Zwankendamme het z'n eigen stoasje achter den [[yzern weg]] van Brugge no Zêebrugge.
==Geschiedenisse==
Zwankendamme is ip 23 juni 1932 officieel gewordn, moa de noame bestoat al vele langer. D'r zyn verschillige  theorieën over 't begun. De noame komt verzekers van 't oud [[middelnederlands]] woord ''swanken'' wat da ''krienkeln'' wil zeggn en ''dam'' is een dyk. Zwankendamme zou dus ''krienkeldyk'' willn zeggn. In ieder geval lag ter vroeger, woa da nu 't [[Lisseweegs Varretje]] ounder Wulfsberge deurelopt, een hofstee, herberg ''Zwankendamme'' (me joartal 1643). Nog vo da die hofstee gebouwd wierd stound er ip de zelfste plekke een ''heerlikheid'' met de noame Zwankendamme die ofhankelik was van de ''Wulfbergshoeve'' die een lêenhoeve was van de burg in Brugge. Van die hoeve was ter al sproake in 1429: ''Binden ambachte en de parochie van lisseweghe, noord-west van der kercke van lisseweghe, recht on de westzijde van der stede dat men heet Wulfsberghe''. Moa d'oudste nederzettinge was de ''Gaarlemhoeve'', verzekers zelfs ouder of ''Ter Doest''.
't Zoudt een nederzettienge of heim gewist zyn van een Frankischn kolonist, ''Garlingo''. Vandoar de noame ''Gerlingoheim'', loater ingekort noa ''Gaarlem''.

In 2007 kwam Zwankendamme in 't nieuws omda de menschen d'r mee inzaten dat d'uutbreidienge van d'have van Zêebrugge under leven ounaangenaam zou maken.

==Externe koppelienge==
*[http://www.brugge.be/internet/nl/index.htm Website van Brugge]
[[Categorie:plekke in West-Vloandern]]
[[Categorie:Brugge]]

[[ca:Zwankendamme]]
[[en:Zwankendamme]]
[[nl:Zwankendamme]]
[[pt:Zwankendamme]]
