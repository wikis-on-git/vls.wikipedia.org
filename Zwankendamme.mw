'''Zwankendamme''' is een kleen dorptje in de provincie [[West-Vloandern]] tusschn [[Lissewege]] en [[Zeebrugge]]. ‘t  Ligt an ‘t [[Boudewynkanoal]] en sedert [[1932]] is ’t officieel een deel van [[Brugge]]. ‘t Dorp telt (2007) 724 inweuners. 

Vroeger was ‘t gekend vo zyn glas- en cokesfabrieke moa in ’t begun van de 20e eeuwe woarn d’r ook nog andere fabriekn lik een outzoagerie, een exportslachterie en een munitiefabrieke. De cokesfabrieke ligt al lange stille, is ontmanteld en de bodem wordt helegans gesaneerd, woadeure dat de leefkwaliteit in Zwankendamme styf verbetert.

Zwankendamme is te bereikn met de tring via de lyne Brugge-Zeebrugge.
==Geschiedenisse==
Zwankendamme is ip 23 juni 1932 officieel gewordn, moa de noame bestoat al vele langer. D’r zyn verschillnde  theorieën over de oorsprong. De noame komt verzekers van ‘t oude [[middelnederlands]]che woord “swanken” wat da ‘krinkeln’ betekent en ‘dam’ is een dyk. Zwankendamme zou dus  “krinkeldyk” willn zeggn. In ieder geval lagt er vroeger, woa da  nu ’t [[Lisseweegs Varretje]] onder Wulfsberge deurelopt, een hofstee, herberg “Zwankendamme” (mè joartal 1643). Nog vo da die hofstee gebouwd wierd  stond er ip de zelfste plekke een “heerlijkheid” mè de noame Zwankendamme die ofankelik was van de “Wulfbergshoeve” die een leenhoeve was van de burg in Brugge. Van die hoeve wast er al sproake in 1429: ''Binden ambachte en de parochie van lisseweghe, noord-west van der kercke van lisseweghe, recht on de westzijde van der stede dat men heet Wulfsberghe''. Moa d'oudste nederzettinge was de “Gaarlemhoeve”, verzekers zelfs ouder of “Ter Doest”.
‘t Zoudt een nederzettinge of heim gewist zyn van een Frankischn kolonist, “Garlingo”. Vandoar de noame “Gerlingoheim”, loater ingekort  tot “Gaarlem”.

In 2007 komt Zwankendamme in 't nieuws omda de leefboareid styf moelik go kommn deur d'uutbreidienge van 'n oavn van [[Zêebrugge]].

==Externe koppelinge==
*[http://www.brugge.be/internet/nl/index.htm Website van Brugge]
[[Categorie:plekke in West-Vloandern]]
[[Categorie:Brugge]]

[[ca:Zwankendamme]]
[[en:Zwankendamme]]
[[nl:Zwankendamme]]
[[pt:Zwankendamme]]
