'''Liverpool FC''' is nen [[Iengeland|Iengelse]] [[voetbol]]plog, upgericht up [[15 moarte]] [[1892]] deur John Houding, n'eigenore va [[Anfield]], omda [[Everton]] verban gewist it deur een geshil over n'eur. De club speelt zin tuswedstridn int Anfield-stadion.

Liverpool wos seurtoe in de joarn tsjeventug en tachntig ne topclub e zin tonne vele prizn gewon, zowel in d'Iengelse competische en in [[Europa]].

In die periode va succes wos Liverpool jommer genog betrokn bie twji va de grotste tragedies int Europese voetbol. [[29 meie]] [[1985]] speelde Liverpool de Europacup, De finale tegn [[Juventus]] in't [[Heizelstadion]] i [[Brussel]]. Iere verloorn 39 meisn under leven. Bikkan vier joar loter, up [[15 april]] [[1989]], up Hillsborough werd der gespeeld tegn [[Nottingham Forest]] in d'ouve finale van de [[FA Cup]]. Ierbie verloorn zels 96 meisn under leven.

Twintig joar achtert Heizeldrama speelt Liverpool int seizoen 2004/05 were e finale va de [[Champions League]]. De club word ondertussn getreint deur de Spanjoard Rafael Benitez, die jierder ol twjikirs landskampioen werd me [[Valencia CF]]. Nadat bie de rust tegenstander [[AC Milan]] up ne comfortabele ruststand va 3-0 vworn stond, scoort Liverpool achter de rust bint kwartier wok nog drie kjirn. Vwormalig [[Feynoord]]speler Jerzy Dudek is den held van den ovent ot ie vlak vwot verstrikn van de extra tid tot twi kirs toe Andriy Shevchenko va scoorn weerot en in de penalty-reekse wok nog eki twi penalty's tegenot, woronder jin van dienezelfsn Andriy Shevchenko tegenot. Liverpool wint de pinaltyreeks me 3-2. Agezien Liverpool echter als vufde endigde in de competische wos et la ng nie zeker dat de club zinne titel zo kun verdedign. Utindelik besloot de UEFA da Liverpool de meugelik krigt vor under via de vworondes te platsn vo't hoofttorwoi.

[[Categorie: Voetbol]]
