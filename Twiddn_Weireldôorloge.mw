[[Ofbeeldienge:WW2 TitlePicture For Wikipedia Article.jpg|thumb|300px|va boven nar oender: D-Day, Adolf Hitler, 'n ingank van een uutroeiingskamp, 'n inslag van d'atoombomme op Nagasaki, de Russn verovern Berlien]]
'n '''Twiddn Weireldôorlog''' is 't twidde conflict woaby da bykan hêel de weireld betrokkn wos. E deurde van 1 september 1939 tot 2 september 1945. 

== Anleidieng ==
Toen da [[Duutsland]] [[Pooln]] binn'nviel op 1 september 1939 kwamt er e hêeln mekaniek op gank va landn die partie koozn voe 't êen of 't ander land.

== De ôorzoakn ==
Achter 'n [[Êeste Weireldoorloge|Êestn Weireldôorlog]] (1914-1918) wos Duutsland 'n grôotn verliezer. Ze verlôorn stikkn land, en ze moestn e grôotn schuld oflossn an d'ander landn die gewonn addn. Vele Duutschers voelnde nunder '''te zwoar gestraft'''.
Doa komt nog by dat hêel de Westersche weireld in een economieschen crisis zat achter de '''beurskrach''' van 1929. 't Land zat hêle an de groend. Dat wos e goein fong voer etwien met e grôotn zucht na macht lik [[Adolf Hitler]]. 
In dien tyd kwaamn oek de '''extreme partiejn''' (mi nunder extreme gedachtn) sterk opzettn in Europa: zowel extreem-lienks als extreem-reks woarn goed vertegenwôordigd in de parlementn. Hitler kwam, op e democratische maniere, an de macht in Duutsland. Ze party, de [[NSDAP]] (Nazionalsozialistische Deutsche Arbeiterpartei), krêeg de steun van 't grôotkapitoal, die benauwd woarn va de communistn. E wos Rykskanselier verkoozn op 30 januoari 1933. Oendertusschen adde Hitler ol bondgenootn verzoameld in de reiste va de weireld (Japan en [[Itoalië|Italie]] zyn de belangrykste).

== 't Verloop ==
Hitler wilde ''Lebensraum'' voe de Duutschers. Ander ezeid: e wilde ander lann veroovern. E begoste mi gemakkelike brokkn in 1936 ('t Rynland) en 1938 (Ôostnryk). Die gebiedn woarn in 't verleedn ol by Duutsland, dus in 't buutnland wos 't er ni vele protest teegn de polletiek va Hitler. Ze peisnde da 'n oenger va de nazi's nu estild gink zin. Chamberlain en Daladier, d'êeste ministers van [[Iengeland]] e [[Vrankryk]] lietn zelfs gebeurn da Duutsloand oek Sudeetnland (in [[Tsjechoslovakije]]) koste inneemn. In 'n uutkom va 1939 annexeerde Duutsland hêel Tsjechie, e 't buutnland liet nog ossan olles gebeurn, oek ol adde Duutsland 't [[Verdrag va Versailles]] ol kweetnioevele overtreedn.

==='t Begun: de Blitzkrieg===
Op 1 september 1939 viel Duutsland ze gebeur binnn: [[Pooln]]. Iengeland e Vrankryk addn beloofd a Pooln da ze nunder giegn elpn, en dus kostn ze nu nie angers of nunder legers te mobiliseern. 'n Twiddn Weireldôorlog is officieel begunn!
Hitler moeste nem in 't begun moa concentreern op e poar froentn. Want en adde e slim nie-aanvalsakkôord etêkend mi Stalin in ogustus 1939: de Russn giengn Duutsland ni anvolln en omgekêerd ('t zogezeide Molotov-Ribbentroppact, of 't ''Duvelspact''). Oek de Amerikoanders bemoeiden nunder in 't begun niê.
Hitler adde e ''Blitzkrieg'' (e styven rappn ôorlog zoender vele tegenstand) vôorspeld, en da kwam oek uut. Op 9 april 1940 viel Duutsland binn by [[Denemark'n]] en [[Nôorweegn]]. Op 10 mei van da joar giengn Belgie, Luxemburg e Nederland d'ran. In êen zwoai wilnde ze oek Vrankryk inneemn, moa da gieng e bitje moeiliker. Eind juni '40 gaavn de Fransche nunder over. Hêel 't Fransche wos nu bezet, op e klêen stiksje noa: in Vichy collaboreerde maarschalk Pétain mi de Duutsche, en doa kostn e bitje zyn eigen goeste doen. Generaal De Gaulle vluchtte weg na [[Lon'n]], e leidde doa 'n opstand va de Fransche. 
In 't Westn blêef ollêne nog Iengeland over da ni bezet wos. [[Winston Churchill]], 'n Êestn Minister, wos doa de grôte man. Hitler probeerde mi ze luchtmacht, de ''Luftwaffe'', heel [[Londn]] te bombardeern, moar utendelik wos de RAF, de luchtmacht van d'Iengelsche te sterk.

==='n Ommekêer: Operoasje Barbarossa e Pearl Harbor===
Ruw ezeid zou je kunn zeggn da Hitler 'n ôorlog beguste verliezn op 't moment dat 'n Rusland wilde anvolln. [[Napoleon Bonaparte]] ad dat ol e ki eprobeerd, moa dat wos e fiasco. Deur 't ''Duvelspact'' wos Hitler in ze rik edekt, moar e beseft da dat ni koste bluuvn deurn: de Russn mobiliseernde ossan moa mêer troepn an de grenze mi Duutsland. Doarom wilde Hitler êest attakkeern in de plekke va verrast te zyn deur Stalin. Bovendien woarn d'r in Rusland oek grôte oliereserves.

Hitler adde gin gedacht van de grotte van de Russische legers (in realiteit woarn d'er voe iddern Duuts 2 Russn). En oek 't terring speelde in 't vôordeel van de verdedigers: grôte reviern, enorme busschen... 't Wos eigentlik e klintje om lange stand t'oudn, de Duutschers geweune te loatn noazen, en te wachtn toet da ze deur nunder troepn gieng zyn. De strenge wienters in Rusland woarn de dôodsteke voe de Nazi's. Symbolisch voe nunder verlies in Operoasje Barbarossa wos de Slag by Stalingrad.

Op 7 december 1941 volln de Japanners e legerbasis van d'Amerikoanders an op Hawaï: Pearl Harbor. Japan adde in de joarn doavôorn an expansje edoan. De [[Volkernboend]] (de vôorganger van de Verenigde Naties), en Amerika in 't bezoender, an'n wel eprotesteerd, moa 't ielp ni. Mi nunder stoutn anval op Pearl Harbor wilnde de Japanners de marine van de Amerikoan'n kapot moakn. Da lukte moa gedêeltelik want de vliegdekscheepn van Amerika lein doa ni. En vele ander scheepn kustn nog erepareerd zin. 't Gevolg wos da Amerika nu betrokkn wos by 'n Ôorlog. E joar loater, in mei 1942, verlôorn de Japanners ol een êeste ki serieus van d'Amerikoan'n. 't Begun van 't ende voe Duutsland e ze bondgenôotn.

===Duutsland verliest===
Vanof 1942 begunt Duutsland op ol de froentn te verliezn. In Nôord-Afrika (de veldsloagn by El Alamein) verlôor 't Afrikakorps va Erwin Rommel van de Brittn va maarschalk Montgomery. Japan verlôor de slag by Midway: nunder marine krêeg e zwoarn klop. In Europa zelve deurde 't tot 10 juli 1943: de Geallieerdn lannde in Sicilië, en kostn e bitje met e ki Italie veroovern. Op D-Day, 6 juni 1944, wos 't hêlegans edoan mi de Nazi's: de Geallieerdn lannde oek in 'n Normandie. Ze kunn oprukkn toet in [[Berlyn]] woa da Hitler in april 1945 ze zelven va kant makt. Op 7 mei 1945 capituleert Duutsland officieel.

Op 't ende van 'n ôorlog doen de soldoatn die Duutsland en de bezette gebiedn veroovern gruwelike oentdekkiengn: de concentroasje- en uutroeiingskampn, lik Auschwitz in Pooln. In die kampn brochtn de nazi's ol die menschen tope die volgens nunder doctrine ''Untermenschen'' woarn (zeg moa: gespuus): joodn, sigeuners, homo's, communistn, intellectueeln,... De nazi's addn e hêeln systematiek uutepeisd om nunder grôte vyann zo efficiënt meugelik uut te roein.

Moa de wrêedeedn, lik in iedern ôorlog, kwaamn van ol twi kantn. Oloewel dat nie mi nôdig wos om 'n ôorlog te winn, smêetn d'Amerikoanders in 1945 toch twêe atoombommn op Hiroshima e Nagasaki. De gevolgn woarn ni t'overschattn: duuzende menschen woarn levend verbrand. Wie da 't overleefde, krêeg soms joens die mismakt woarn.

== De kopstikk'n ==
===De Centroaln===
Duutsland:
* [[Adolf Hitler]]: Riekskanselier van Duutsland en uutendelik dictator (Führer)
* [[Heinrich Himmler]]: boas van de SS, e gevrêesde paramilitaire organisoasje
* [[Hermann Göring]]: Rieksmaarsjalk, 'n oprichter va de Gestapo en de Luftwaffe
* [[Joseph Goebbels]]: minister va propaganda
D'ander lan'n:
* [[Benito Mussolini]]: dictator (Duce) van Italie 
* Hirohito: keizer va Japan

===De Geallieerd'n===
* Josef Stalin: 
* ''(wordt vervolgd)''

== De gevolgn ==
* Achter 'n ôorlog is iederêen dervan overtuugd: zuk etwot meugt nôoit ne mè gebeurn. Doarom stichn ze de Verenigde Naties: e sôorte va wereldregerienge die d'rvôorn moe zorn dan der gèn conflict'n ne mè uutbreekn.
* 't Komt ni goed tusschen Rusland en Amerika: ze willn olletwêe invloed en in Europa. 't Is 't begu va 'n Koudn Ôorlog. Duutsland zelve rakt opedêeld in twêe stikkn: Ôost-Duutsland (communisties toet i 1989) e West-Duutsland (westersericht).

[[Categorie: Nieuwstn tyd]]
[[Categorie:Twiddn Weireldôorloge]]
{{Streektoale|Poperiengs}}

[[af:Tweede Wêreldoorlog]]
[[als:Zweiter Weltkrieg]]
[[ang:Ōðru Woruldgūþ]]
[[ar:حرب عالمية ثانية]]
[[ast:Segunda Guerra Mundial]]
[[az:İkinci Dünya müharibəsi]]
[[ba:Икенсе донъя һуғышы]]
[[bar:Zweita Wötkriag]]
[[bat-smg:Ontra svieta vaina]]
[[be:Другая сусветная вайна]]
[[be-x-old:Другая сусветная вайна]]
[[bg:Втора световна война]]
[[bn:দ্বিতীয় বিশ্বযুদ্ধ]]
[[br:Eil brezel-bed]]
[[bs:Drugi svjetski rat]]
[[ca:Segona Guerra Mundial]]
[[cs:Druhá světová válka]]
[[cv:Иккĕмĕш Тĕнче вăрçи]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[el:Β΄ Παγκόσμιος Πόλεμος]]
[[eml:Secånda guèra mundièl]]
[[en:World War II]]
[[eo:Dua mondmilito]]
[[es:Segunda Guerra Mundial]]
[[et:Teine maailmasõda]]
[[eu:Bigarren Mundu Gerra]]
[[fa:جنگ جهانی دوم]]
[[fi:Toinen maailmansota]]
[[fo:Seinni heimsbardagi]]
[[fr:Seconde Guerre mondiale]]
[[fy:Twadde Wrâldkriich]]
[[ga:An Dara Cogadh Domhanda]]
[[gd:An Dàrna Cogadh]]
[[gl:Segunda Guerra Mundial]]
[[gn:Ñorairõ Guasu]]
[[he:מלחמת העולם השנייה]]
[[hi:द्वितीय विश्वयुद्ध]]
[[hr:Drugi svjetski rat]]
[[hu:Második világháború]]
[[hy:Երկրորդ Համաշխարհային Պատերազմ]]
[[ia:Secunde Guerra Mundial]]
[[id:Perang Dunia II]]
[[io:Duesma mondo-milito]]
[[is:Seinni heimsstyrjöldin]]
[[it:Seconda guerra mondiale]]
[[ja:第二次世界大戦]]
[[ka:მეორე მსოფლიო ომი]]
[[ko:제2차 세계 대전]]
[[ku:Şerê cîhanî yê duyemîn]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lt:Antrasis pasaulinis karas]]
[[lv:Otrais pasaules karš]]
[[map-bms:Perang Donya II]]
[[mk:Втора светска војна]]
[[ml:രണ്ടാം ലോകമഹായുദ്ധം]]
[[mn:Дэлхийн хоёрдугаар дайн]]
[[mr:दुसरे महायुद्ध]]
[[ms:Perang Dunia II]]
[[mt:Tieni Gwerra Dinjija]]
[[nah:Īyāōyo in Cemānāhuac Inic Ōme]]
[[nds:Tweete Weltkrieg]]
[[nds-nl:Tweede Wereldoorlog]]
[[nl:Tweede Wereldoorlog]]
[[nn:Andre verdskrigen]]
[[no:Andre verdenskrig]]
[[pl:II wojna światowa]]
[[pt:Segunda Guerra Mundial]]
[[qu:Iskay ñiqin pachantin maqanakuy]]
[[ro:Al Doilea Război Mondial]]
[[ru:Вторая мировая война]]
[[scn:Secunna guerra munniali]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sq:Lufta e Dytë Botërore]]
[[sr:Други светски рат]]
[[sv:Andra världskriget]]
[[sw:Vita Kuu ya Pili ya Dunia]]
[[ta:இரண்டாம் உலகப் போர்]]
[[th:สงครามโลกครั้งที่สอง]]
[[tl:Ikalawang Digmaang Pandaigdig]]
[[tr:II. Dünya Savaşı]]
[[uk:Друга світова війна]]
[[ur:دوسری جنگ عظیم]]
[[uz:Ikkinchi jahon urushi]]
[[vec:Seconda guera mondiałe]]
[[vi:Đệ nhị thế chiến]]
[[wa:Deujhinme guere daegnrece]]
[[wo:Ñaareelu Xareb Àdduna]]
[[yi:צווייטער וועלט קריג]]
[[zh:第二次世界大战]]
[[zh-min-nan:Tē-jī-chhù Sè-kài Tāi-chiàn]]
[[zh-yue:第二次世界大戰]]
