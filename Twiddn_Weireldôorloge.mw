'n '''Twiddn Weireldôorlog''' is 't twidde conflict woaby da bykan hêel de weireld betrokkn wos. E deurde van 1 september 1939 tot 2 september 1945. 

== Anleidieng ==
Toun da [[Duutsland]] [[Pooln]] binnviel op 1 september 1939 kwamt er e hêeln mekaniek op gank va landn die party koozn voe 't êen of 't ander land.
Dju da zien een bende mogolln.

== De ôorzoakn ==
Achter 'n [[Êeste Weireldoorloge|Êestn Weireldôorlog]] (1914-1918) wos Duutsland 'n grôotn verliezer. Ze verlôorn stikkn land en ze moestn e grôotn schuld oflossn an d'ander landn die gewonn addn. Vele Duutschers voelnde nunder '''te zwoar gestraft'''.
Doa komt nog by dat hêel de Westersche weireld in een economieschen crisis zat achter de '''beurskrach''' van 1929. 't Land zat hêle an de ground. Dat wos e goein fong voer etwien met e grôotn zucht na macht lik [[Adolf Hitler]]. 
In dienn tyd kwaamn oek de '''extreme partyen''' (mi nunder extreme gedachtn) sterk opzettn in Europa: zowel extreem-lienks of extreem-reks woarn goed vertegenwôordigd in de parlementn. Hitler kwam, op e democratische maniere, an de macht in Duutsland. Ze party, de [[NSDAP]] (Nazionalsozialistische Deutsche Arbeiterpartei), krêeg de steun van 't grôotkapitoal, die benauwd woarn va de communistn. E wos Rykskanselier verkoozn op 30 januoari 1933. Oundertusschn adde Hitler ol boundgenôotn verzoameld in de reiste va de weireld (Japan en [[Itoalië|Italie]] zyn de belangrykste).

== 't Verloop ==
Hitler wilde ''Lebensraum'' voe de Duutschers. Ander ezeid: e wilde ander lann verovern. E begoste mi gemakkelikke brokkn in 1936 ('t Rynland) en 1938 (Ôostnryk). Die gebiedn woarn in 't verleedn ol by Duutsland, dus in 't buutnland wos 't er ni vele protest teegn de polletiek va Hitler. Ze peisnde da 'n ounger va de nazi's nu estild gienk zyn. Chamberlain en Daladier, d'êeste ministers van [[Iengeland]] e [[Vrankryk]] lietn zelfs gebeurn da Duutsland oek Sudeetnland (in [[Tsjechoslovakije]]) koste inneemn. In 'n uutkom va 1939 annexeerde Duutsland hêel Tsjechie, e 't buutnland liet nog ossan olles gebeurn, oek ol adde Duutsland 't [[Verdrag va Versailles]] ol kweetnioevele overtreedn. Ze moen van ulder kloten maken, van ulder kloten maken zegk uij!


==='t Begun: de Blitzkrieg===
Op 1 september 1939 viel Duutsland ze gebeur binn: [[Pooln]]. Iengeland e Vrankryk addn beloofd a Pooln da ze nunder giegn elpn, en dus kostn ze nu nie angers of nunder legers te mobiliseern. 'n Twiddn Weireldôorlog wos officieel begunn.
Hitler moeste nem in 't begun moa concentreern op e poar frountn, want en adde e slim nie-aanvalsakkôord etêkend mi Stalin in ogustus 1939: de Russn giengn Duutsland ni anvolln en omgekêerd ('t zogezeide Molotov-Ribbentroppact, of 't ''Duvelspact''). Oek de Amerikoanders bemoeidn nunder in 't begun niê.
Hitler adde e ''Blitzkrieg'' (e styven rappn ôorlog zounder vele tegenstand) vôorspeld en da kwam oek uut. Op 9 april 1940 viel Duutsland binn by [[Denemarkn]] en [[Nôorweegn]]. Op 10 mei van da joar giengn Belgie, Luxemburg e Nederland d'ran. In êen zwoai wilndn ze oek Vrankryk inneemn, moa da gieng e bitje moeilikker. Op 't ende van juni '40 gaavn de Fransche nunder over. Hêel 't Fransche wos nu bezet, buutn e klêen stiksje: in Vichy collaboreerde maarschalk Pétain mi de Duutsche en doa kost 'n e bitje zyn eigen goeste doen. Generaal De Gaulle vluchtte weg na [[Londn]], e leidde doa 'n opstand va de Fransche. 
In 't Westn blêef ollêne nog Iengeland over da ni bezet wos. [[Winston Churchill]], 'n Êestn Minister, wos doa de grôte man. Hitler probeerde mi ze luchtmacht, de ''Luftwaffe'', heel [[Londn]] te bombardeern, moar utendelik wos de RAF, de luchtmacht van d'Iengelsche, te sterk.

==='n Ommekêer: Operoasje Barbarossa e Pearl Harbor===
Ruw ezeid zou je kunn zeggn da Hitler 'n ôorlog beguste verliezn op 't moment dat 'n Rusland wilde anvolln. [[Napoleon Bonaparte]] ad dat ol e ki eprobeerd, moa dat wos e fiasco. Deur 't ''Duvelspact'' wos Hitler in ze rik edekt, moar e beseft da dat ni koste bluuvn deurn: de Russn mobiliseernde ossan moa mêer troepn an de grenze mi Duutsland. Doarom wilde Hitler êest attakkeern in de plekke va verrast te zyn deur Stalin. Bovendien woarn d'r in Rusland oek grôte oliereserves. u ma is zo dik da ze langs 2 kanten uit aar bed valt.

Hitler adde gin gedacht van de grotte van de Russische legers (in realiteit woarn d'er voe iddern Duuts 2 Russn). En oek 't terring speelde in 't vôordeel van de verdedigers: grôte reviern, indeliksche busschn... 't Wos eigentlik e klintje voun lange stand t'oudn, de Duutschers geweune te loatn noazn en te wachtn toet da ze deur nunder troepn gieng zyn. De strienge wienters in Rusland woarn de dôodsteke voe de Nazi's. Symbolisch voe nunder verlies in Operoasje Barbarossa wos de Slag by Stalingrad.

Op 7 december 1941 volln de Jappn e legerbasis van d'Amerikoanders an op Hawaï: Pearl Harbor. Japan adde in de joarn doavôorn an expansje edoan. De [[Volkernbound]] (de vôorganger van de Verenigde Naties), en Amerika in 't bezounder, addn wel eprotesteerd, moa 't ielp ni. Mi nunder stoutn anval op Pearl Harbor wilnde de Jappn de marine van de Amerikoanders kapot moakn. Da lukte moa gedêeltelik, want de vliegdekscheepn van Amerika lein doa ni. En vele ander scheepn kustn nog vermakt zyn. 't Gevolg wos da Amerika nu betrokkn wos by 'n Ôorlog. E joar loater, in mei 1942, verlôorn de Japanners ol een êeste ki serieus van d'Amerikoann. 't Begun van 't ende voe Duutsland e ze boundgenôotn.

===Duutsland verliest===
Van 1942 vors begunt Duutsland op ol de frountn te verliezn. In Nôord-Afrika (de veldsloagn by El Alamein) verlôor 't Afrikakorps va Erwin Rommel van de Brittn va maarschalk Montgomery. Japan verlôor de slag by Midway: nunder marine krêeg e zwoarn klop. In Europa zelve deurde 't tot 10 juli 1943: de Geallieerdn lannde in Sicilië en kostn e bitje met e ki Italie veroovern. Op D-Day, 6 juni 1944, wos 't hêlegans edoan mi de Nazi's: de Geallieerdn lannde oek in 'n Normandie. Ze kunn oprukkn toet in [[Berlyn]] woa da Hitler in april 1945 ze zelven te kort doet. Op 7 mei 1945 capituleert Duutsland officieel.

Op 't ende van 'n ôorlog doen de soldoatn die Duutsland en de bezette gebiedn veroovern gruwelikke ountdekkiengn: de concentroasje- en uutroeiingskampn, lik Auschwitz in Pooln. In die kampn brochtn de nazi's ol die menschen tope die volgens nunder doctrine ''Untermenschen'' woarn (zeg moa: krapuul): joodn, sigeuners, homo's, communistn, intellectueeln,... De nazi's addn e hêeln systematiek uutepeisd voun nunder grôte vyann zo efficiënt meugelik uut te roein.

Moa de wrêedeedn, lik in iedern ôorlog, kwaamn van ol twi kantn. Oloewel dat nie mi nôdig wos voun 'n ôorlog te winn, smêetn d'Amerikoanders in 1945 toch twêe atoombommn op Hiroshima e Nagasaki. De gevolgn woarn ni t'overschattn: duuzende menschen woarn levend verbrand. Wie da 't overleefde, krêeg soms joens die mismakt woarn. Oek in Rusland woarn der concentroasjekampn.

== De kopstikkn ==
===De Centroaln===
Duutsland:
* [[Adolf Hitler]]: Rykskanselier van Duutsland en uutendelik dictator (Führer)
* [[Heinrich Himmler]]: boas van de SS, e gevrêesde paramilitaire organisoasje
* [[Hermann Göring]]: Ryksmaarschalk, 'n oprichter va de Gestapo en de Luftwaffe
* [[Joseph Goebbels]]: minister va propaganda
D'ander lann:
* [[Benito Mussolini]]: dictator (Duce) van Italie 
* Hirohito: keizer va Japan

===De Geallieerdn===
* Josef Stalin: 
* ''(wordt vervolgd)''

== De gevolgn ==
* Achter 'n ôorlog is iederêen dervan overtuugd: zuk etwot meugt nôoit ne mè gebeurn. Doarom stichn ze de Verenigde Naties: e sôorte va wereldregerienge die d'rvôorn moe zorn dan der gèn conflictn ne mè uutbreekn.
* 't Komt ni goed tusschen Rusland en Amerika: ze willn olletwêe invloed en in Europa. 't Is 't begu va 'n Koudn Ôorlog. Duutsland zelve rakt opedêeld in twêe stikkn: Ôost-Duutsland (communistisch toet i 1989) e West-Duutsland (westersericht).

[[Categorie: Nieuwstn tyd]]
[[Categorie:Twiddn Weireldôorloge]]
{{Streektoale|Poperiengs}}

[[af:Tweede Wêreldoorlog]]
[[als:Zweiter Weltkrieg]]
[[an:Segunda Guerra Mundial]]
[[ang:Ōðru Woruldgūþ]]
[[ar:الحرب العالمية الثانية]]
[[ast:Segunda Guerra Mundial]]
[[az:İkinci dünya müharibəsi]]
[[ba:Икенсе донъя һуғышы]]
[[bar:Zweita Wötkriag]]
[[bat-smg:Ontra svieta vaina]]
[[be:Другая сусветная вайна]]
[[be-x-old:Другая сусьветная вайна]]
[[bg:Втора световна война]]
[[bn:দ্বিতীয় বিশ্বযুদ্ধ]]
[[br:Eil brezel-bed]]
[[bs:Drugi svjetski rat]]
[[ca:Segona Guerra Mundial]]
[[ceb:Ikaduhang Gubat Kalibotanon]]
[[crh:Ekinci Cian cenki]]
[[cs:Druhá světová válka]]
[[cv:Иккĕмĕш Тĕнче вăрçи]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[dsb:Druga swětowa wójna]]
[[el:Β΄ Παγκόσμιος Πόλεμος]]
[[eml:Secånda guèra mundièl]]
[[en:World War II]]
[[eo:Dua mondmilito]]
[[es:Segunda Guerra Mundial]]
[[et:Teine maailmasõda]]
[[eu:Bigarren Mundu Gerra]]
[[ext:II Guerra Mundial]]
[[fa:جنگ جهانی دوم]]
[[fi:Toinen maailmansota]]
[[fo:Seinni heimsbardagi]]
[[fr:Seconde Guerre mondiale]]
[[fur:Seconde vuere mondiâl]]
[[fy:Twadde Wrâldkriich]]
[[ga:An Dara Cogadh Domhanda]]
[[gan:第二次世界大戰]]
[[gd:An Dàrna Cogadh]]
[[gl:Segunda Guerra Mundial]]
[[gn:Mokõiha Ñorairõ Guasu]]
[[hak:Thi-ngi-chhṳ Sṳ-kie Thai-chan]]
[[he:מלחמת העולם השנייה]]
[[hi:द्वितीय विश्वयुद्ध]]
[[hr:Drugi svjetski rat]]
[[hu:Második világháború]]
[[hy:Երկրորդ Համաշխարհային Պատերազմ]]
[[ia:Secunde Guerra Mundial]]
[[id:Perang Dunia II]]
[[io:Duesma mondo-milito]]
[[is:Seinni heimsstyrjöldin]]
[[it:Seconda guerra mondiale]]
[[ja:第二次世界大戦]]
[[jv:Perang Donya II]]
[[ka:მეორე მსოფლიო ომი]]
[[kn:ಎರಡನೇ ಮಹಾಯುದ್ಧ]]
[[ko:제2차 세계 대전]]
[[ku:Şerê cîhanî yê duyemîn]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lt:Antrasis pasaulinis karas]]
[[lv:Otrais pasaules karš]]
[[map-bms:Perang Donya II]]
[[mk:Втора светска војна]]
[[ml:രണ്ടാം ലോകമഹായുദ്ധം]]
[[mn:Дэлхийн хоёрдугаар дайн]]
[[mr:दुसरे महायुद्ध]]
[[ms:Perang Dunia Kedua]]
[[mt:It-Tieni Gwerra Dinjija]]
[[nah:Īyāōyo in Cemānāhuac Inic Ōme]]
[[nds:Tweete Weltkrieg]]
[[nds-nl:Tweede Wereldoorlog]]
[[nl:Tweede Wereldoorlog]]
[[nn:Andre verdskrigen]]
[[no:Andre verdenskrig]]
[[oc:Segonda Guèrra Mondiala]]
[[pl:II wojna światowa]]
[[pt:Segunda Guerra Mundial]]
[[qu:Iskay ñiqin pachantin maqanakuy]]
[[ro:Al Doilea Război Mondial]]
[[ru:Вторая мировая война]]
[[scn:Secunna guerra munniali]]
[[se:Nubbi máilbmesoahti]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sq:Lufta e Dytë Botërore]]
[[sr:Други светски рат]]
[[sv:Andra världskriget]]
[[sw:Vita Kuu ya Pili ya Dunia]]
[[szl:II wojna śwjatowo]]
[[ta:இரண்டாம் உலகப் போர்]]
[[te:రెండవ ప్రపంచ యుద్ధం]]
[[th:สงครามโลกครั้งที่สอง]]
[[tl:Ikalawang Digmaang Pandaigdig]]
[[tr:II. Dünya Savaşı]]
[[uk:Друга світова війна]]
[[ur:دوسری جنگ عظیم]]
[[uz:Ikkinchi jahon urushi]]
[[vec:Seconda guera mondiałe]]
[[vi:Đệ nhị thế chiến]]
[[wa:Deujhinme guere daegnrece]]
[[wo:Ñaareelu Xareb Àdduna]]
[[yi:צווייטער וועלט קריג]]
[[yo:Ogun Agbaye Elekeji]]
[[zh:第二次世界大战]]
[[zh-classical:第二次世界大戰]]
[[zh-min-nan:Tē-jī-chhù Sè-kài Tāi-chiàn]]
[[zh-yue:第二次世界大戰]]
