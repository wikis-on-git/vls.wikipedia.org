[[Ofbeeldienge:Frank_Brangwyn.jpg|thumb|<center>Etse van Frank Brangwyn]]
'''Frank William Brangwyn''' ([[Brugge]], [[13 meie]] [[1867]]  - Ditchling, [[11 juni]]  [[1956]]) was een [[Grôot-Brittannië|Britse]] kunstschilder, etser en illustrator. 

Je was de zeune van een [[Ingeland|Ingelschn]] architect en z’n moeder was Welsh. J’ is geboorn in Brugge, woa da z’n voader William Curtis Brangwyn in 1865 een ipdracht krêeg vo d’ [[Illig-Bloedkapelle|Eilig-Bloedkapelle]] te decoreern. In 1875 zyn ze were veruusd noar Ingeland.

Frank Brangwyn krêeg zyn artistieke ipleidinge, êerst in z’n voaders atelier en loater van de beroemde kunstnoare en architect William Morris.
==Werk==
In ’t begun was de zêe één van zyn favorite ounderwerpn. Je schilderde ook levendige, realistische taferelen over ‘t industriële leven in de dokkn en de fabriekn en ‘t ard labeur van de arbeiders. Ip ’t ende van de 19e êeuwe woarn Oriëntoalsche thema’s styf populair by vele schilders. Brangwyn voyageerde noar Istambul en de Zwarte Zêe. Je makte vele schilderien en dessings in [[Spanje]], [[Marokko]], [[Egypte]], [[Turkeye]] en [[Zuud-Afrika]].

In 1895 is Brangwyn angemoedigd gewist vo nieuwe dingn te moakn, lik meurschilderingn, brandglasroamn en tapytontwerpn, deur Siegfried Bing, de kunstmarchang in [[Parys]], die begost is met de Art-Nouveaubeweginge.

Binst den [[Êeste Weireldoorloge]] was Brangwyn een officiële oorlogskunstenoare.

J’ èt ook ountwerpn gemakt vo gebouwn, interieurs, meubels, metoalwerk, keramiek, bijous en je illustreerde ook boekn.
 
In een loatere periode wast’n beïnvloed deur ‘t [[Impressionisme]], [[Fauvisme]], [[Art Nouveau]], [[Wiener Secession]] (1898) en zelfs [[Expressionisme]]. 

==Brugge==
In Brugge, ist er werk van de Brits-Brugsche kunstenoare tentoongesteld ip de boovnverdiepinge van ’t museum [[Arentsuus]]. 

Brangwyn èt assan een speciale band g’et mè zyn geboorteplekke, die em ereburger gemakt et in 1936, en je legateerde een groot deel van zyn werk an Brugge.

==Externe koppelingn==
*[http://www.brugge.be/internet/nl/musea/Groeningemuseum-Arentshuis/Arentshuis/index.htm Arentsuus (museum), Brugge]
*[http://www.brangwyn.freeserve.co.uk/default.htm The Brangwyn Bazaar]
*[http://www.bpib.com/illustrat/brangwyn.htm Biografie ( Bud Plant site)]
*[http://www.ww1-propaganda-cards.com/frank_brangwyn.html Oorlogskunst deur Brangwyn]

 
[[Categorie: Brugge|Brangwyn, Frank]]
[[Categorie:Verênigd Keunienkryk|Brangwyn, Frank]]
[[Categorie:kunstschilder|Brangwyn, Frank]]
[[Categorie:Illustrator|Brangwyn, Frank]]

[[cy:Frank Brangwyn]]
[[en:Frank Brangwyn]]
[[it:Frank Brangwyn]]
