[[Ofbeeldienge:Portrait of Lorenzo di Medici.jpg|thumb|Lorenzo II de' Medici, ertog van Urbino deur [[Rafaël]]]] 
'''Lorenzo II de' Medici''' ([[Firenze]], [[12 september]] [[1492]] - Firenze, [[4 meie]] [[1519]]) regeerdeg’ over Firenze van van 1513 tout an z’n dôod. Je krêeg ôok den titel van ertog van Urbino. Zyn dochter [[Catharina de' Medici]] trouwde me Hendrik II van Frankryk en wierd moeder van drie keuningn en twi keuniginn.  

Niccolò Machiavelli droeg z’n bekend boek ''De Prins'' an em ip. 

== Zyn leevn ==
Lorenzo was de zeune van [[Piero di Lorenzo de' Medici|Piero de' Medici, den oungelukkign]] en Alfonsina Orsini. Je was twintig joar oud on de [[Medici]] weregekommn woarn en z’n nounkel [[Giuliano di Lorenzo de' Medici|Giuliano]], die styf geirn gezien was, regeerdeg’ over Firenze. In 1513, besliste zyn andere nounkel Giovanni, die [[paus Leo X]] gewordn was, da z’n broere platse most moakn vo Lorenzo, omdat ’n de wettign erfgenoam was van z’n voader.
In 1516 miekt ’n Lorenzo ertog van Urbino en  je benoemdeg’ em ôok tout generoaloverste van de kerke.

== Zyn vrouwe  en dochter ==
Lorenzo, die e grôot gedacht van z’n zelvn aad en enorm uut was ip macht, wildege per se e vrouwe van keuninklik bloed lik z’n tante Philiberta van Savoye. Je was styf content ot ‘n de keure krêeg van Madeleine de la Tour d’Auvergne, die ofstamde van keunink Lodewyk IX van Frankryk. Je liet z’n portret schildern deur [[Rafaël]] vo z’n trouw. Mo ze vrouwe stierf ip 28 april 1519, direct achter de geboorte van under ênigste dochter Catharina. Lorenzo stierf minder of e moand loater.

Lorenzo was officieel de voader van [[Alessandro de’ Medici]], den êestn ertog van Toscane. Alessandro krêeg  z’n bynoame ''il Moro'' omdat ‘n e môorse moeder aad. Mo loater ounderzoek wyst uut dat ‘n den ounwettige zeune van [[Paus Clemens VII|Giulio de' Medici]], de loatern paus Clemens VII, moe gewist zyn van e korte reloasje met e bediende van vô den tyd dat ’n kardinoal was.

== Zyn dôod ==
[[Ofbeeldienge:Cappelle Medicee, sagrestia nuova tomba di lorenzo 1.JPG|thumb|left|’t Grafmonument van Lorenzo, ertog van Urbino me drie beeldn van [[Michelangelo]]]]

Lorenzo stierf kort achter de dôod van z’n vrouwe. Z’n grafmonument, in de Medici-kapelle van de San Lorenzokerke in Firenze, is versierd me drie beeldn van [[Michelangelo]]: êen van Lorenzo zelve en de beeldn ''schemerienge'' en ''doageroad''. 

Omdat ’n hêlegans dezelfste noame droagt van z’n grôotvoader [[Lorenzo de' Medici]] (Lorenzo di Piero de’ Medici), zyn d’r vele die peizn da zyn graf da van z’n grôotvoader is.

Me Lorenzo II stierft de Cafaggiolo-tak, den oofdtak van de [[Medici]], in directe mannelikke ipvolgiengslyne uut. Loater, achter Alessandro ’s regerienge ols ertog, gienkt de macht over no de twidde lyne, de Popolani, de toekomstige grôotertoogn van Toscane.

Giulio de' Medici, den ounwettige zeune van [[Giuliano di Piero de' Medici|Giuliano de' Medici]] volgde Lorenzo ip mor in 1523 dêed ’n ofstand van z’n functie vo tout paus Clemens VII verkoozn te wordn.

[[Categorie: De’ Medici]]

[[ca:Llorenç II de Mèdici]]
[[de:Lorenzo II. de’ Medici]]
[[en:Lorenzo II de' Medici, Duke of Urbino]]
[[fr:Laurent II de Médicis]]
[[hu:II. Lorenzo de' Medici]]
[[it:Lorenzo de' Medici duca di Urbino]]
[[ja:ロレンツォ2世・デ・メディチ]]
[[la:Laurentius II Medices]]
[[nl:Lorenzo II de' Medici]]
[[pl:Lorenzo II di Piero de' Medici]]
[[ru:Лоренцо II Медичи]]
[[sv:Lorenzo II de' Medici]]
