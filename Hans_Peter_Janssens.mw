'''Peter Janssens''' (zangersnoame Hans Peter Janssens) ([[Brugge]], [[19 moarte]] [[1962]]) is  ‘n [[West-Vloandern|West-Vlamschn]]  zanger/acteur, geschoold in klassieke muziek. J'is ipgegroeid in Brugge, moa je weunt in [[Antwerpn]].
In ‘t joar 1992 most ’n in [[ Londn]] ‘n  nieuwe noame zoekn, omdat er doar al ’n Peter Janssens lid van d’n artistnbound was, en da mag nie in de Britse kunstweireld. Je  verwisselde z’n eeste mè z’n twidde voornoame en azo ist ’n an z’n zangersnoame gekommn.
==Studies==
*Stedelik conservatorium Brugge
*Keuninklik Muziekconservatorium [[Gent]]. J’oalde doa ’n eeste prys ounder leidinge van Zegher Vandersteene, Malcolm King, Erika Pauwels en Paule Daloze.
* In [[Iengeland|Ingeland]]: Binst de zomerstages in Alden Biesen kwamt ’n in contact mè Noelle Barker. Zy overtuugde èm vor ’n studiebeuze an te vroagn vo de Guildhall School of Music and Drama in Londn. Zy gaft doa lesse en j’oalde doa ’n postgraduoat Vocal Studies en ansluutnd kost ’n noa de Music Academy of the West Santa Barbara. Die Spartoanse ipleidinge van ‘t Angelsaksisch ounderwyssysteme  èt em g’olpn vo ’t loater woar te moakn in  d’arde musicalweireld.
Achter Santa Barbara ginkt ‘n doa vier joar lank mee met ’n reiznd operagezelschap.
==Et begun van zyn carrière==
In z’n eeste joarn zoungt ‘n surtout muziek van [[Johann Sebastian Bach]], o.a. de [[Jesus]]rolle in de ''Passionen'' mè Patrick Peire, moar ook de rolln ''Don Giovanni'' en ''Guglielmo'' in ''Cosi fan tutte'' van [[Wolfgang Amadeus Mozart]].

Loater ist ’n overgestapt noa de ''musical'' met de rolle van ''Padre''  in ''De Man van la Mancha'' met ’t Keuninklik Ballet van Vloandern. Ook ''Jesus Christ Superstar'', ''Chess'' en ''Sacco & Vanzetti''. In ''The Phantom of the Opera'' zoungt de dubbelrolle, zowel Phantom as Raoul. En ook in ''Jekyll & Hyde'', zowel Jekyl as Hyde.

==Les Misérables==
In 1998 kwamt er ’n nieuwe fase in z’n carrière. In de stadsschouwburg van Antwerpn speeldegt y de rolle van  ''Valjean'' in de Nederlandstoalige versie van ''Les Misérables'', van meie 1998 tout april 1999. Loater ook in ’t Frans en ton durfdet y ’n auditie doen in Londn, woa dat de musical al tweeëntwintig joar lopt. Van oktober 2000 tout juli 2003 èt ’n doa Valjean gespeeld, acht voorstellingn per weke (de zundag twee). En j’ist er gelauwerd als langst spelendn  Valjean ooit.

Van 2006 tout juli 2008 speelt ’n de rolle van de slechtn, Javert van  Les Misérables in the Queens Theatre in Londn.

[[Categorie:West-Vlamsche zanger|Janssens, Peter]]
[[Categorie:West-Vlamschen acteur|Janssens, Peter]]
[[Categorie:Musical|Janssens, Peter]]
