{{beg}}

Un monokini is in tegenstellienge toet un bikini, een klediengstik da (meestal vrowwen) draagen ant strand, da bestoat uut alleene mor un broekstje. Voardeel van da sisteim is dat ten eiste de vrowwen minder waste en in 't weekend. Ten twidde ist vodde vrowwen gemakkeliker da ze bienna overal kunnen bruunen. In da geval zien de bosten nie bedekt. De monokiki is in Belgie ontstoan in de vroege joaren tachentig, en is ingevoert uut de warme landen lik Spanje, Griekenland enzovoart. Do mogten de vrowwen al he√®l lange in under broekstje ant strant liggen. Un poar vrowwen voenden datta ier ook wel mogt ingevoert worden, en giengen ook aan onze stranden in under broekstje liggen. In Olland mogt da trowwens al lange. In Zeebrugge ziender in 1979 enigte van die upstandeliengen upgeschreven deure de polisie, en de deeze moesten vodde rechtbank kommen wegens openboare zedenschennisse. De regter voent dor niks verkeird an (twas un vrowwekennere) en stoent toe dat an de Vlamsche kusten der mogt gezunt worden in monokini. Van ton of wiert der veele gebruuk van gemakt. Sedert de wisselienge van d'eeuwe in twiduust, zien we dat gebruuk van de monokini u bitje ant verminderen is.
