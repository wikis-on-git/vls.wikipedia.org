[[Ofbeeldienge:Tizian 065.jpg|thumb|Ippolito de’ Medici deur [[Titiaan]]]]
'''Ippolito de’ Medici''' ([[Firenze]], [[1511]] – Itri, [[10 ogustus]] [[1535]] was den ounwettign en enigste zeune van [[Giuliano di Lorenzo de' Medici|Giuliano, hertog van Nemours]].
== Zyn leevn ==

Ippolito was mo vuuf joar oud o z’n voader stierf in 1516. Zyn nounkel [[paus Leo X]] liet em by em no Rome kommn, woa da kardinoal Bibbiena vor em zorgde. 

Loater groeideg’t ie ip in ’t Palazzo Medici in Firenze, tegoare met [[Alessandro de' Medici|Alessandro]], de zeune van [[Paus Clemens VII|Giulio de’ Medici]] en [[Catharina de’ Medici|Catharina]], de dochter van [[Lorenzo II de' Medici|Lorenzo II]]. Under ipvoeder was kardinoal Passerini.

O Giulio in 1523 verkoozn wierd tout paus Clemens VII, liet ‘n Ippolito regeern over Firenze. 

Achter de [[plunderienge van Rome]] in 1527 deur de troepn van [[Keizer Karel V|Karel V]], profiteerdn de Florentynn van de chaos in [[Itoalië]] vo de republiek were in te voern en de Medici mostn vluchtn. Achter drie joar, in de zomer van 1530, kostn ze were an de macht kommn me d’ulpe van ’t keizerlik leger.

Mo Clemens trok z’n eign zeune Alessandro vôorn en je begost ol van in 1529 werk te moakn vor em te kunn loatn regeern in plekke van Ippolito

Ippolito aad em pertang ol goed voorbereid ip de toake en Alessandro was nie geirn gezien deur z’n grof, arrogant, ounbeschoft en gewelddoadig karakter.

Vor Ippolito uut Firenze te krygn, woa dat ‘n ol styf goe gezien was, benoemde Clemens em tout kardinoal en je zound em vor e politiekn ipdracht nor Hongareye. Ippolito verzetteg’ em uut olle macht want j’aad ‘n ofkêer vor olles wa da met e gêestelikke carrière te moakn aad. Je was liever soldoat gewist. Mo je most luustern no de paus.

Je was nog mo juste vertrokkn ot de republiek ofgeschaft wierd en in 1530 stelde Clemens z’n neegntien joar oude zeune Alessandro an ols regeerder over Firenze.

==Zyn dôod==
In 1535 krêeg Ippolito ipdracht van de verdreevn Florentynn vo te goan klappn me Keizer Karel, vor Alessandro uut de regerienge te krygn. Keizer Karel zat da moment in Tunis.

Ot Ippolito toe kwam in Itri in de Kerkelikke Stoat, woa dat ‘n de bôot most pakkn no Tunis, wierd ‘n ziek. Ênigte doagn loater stierft ‘n, officieel an Malaria. Mo je zou vergiftigd gewist zyn in ipdracht van Alessandro.

[[Categorie:De’ Medici]]

[[bg:Иполито Медичи]]
[[ca:Hipòlit de Mèdici]]
[[de:Ippolito de’ Medici]]
[[en:Ippolito de' Medici]]
[[it:Ippolito de' Medici]]
[[ja:イッポーリト・デ・メディチ]]
[[no:Ippolito de' Medici]]
[[pl:Ippolito de' Medici]]
