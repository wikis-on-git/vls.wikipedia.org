'''Zalouzie''' (nederlands : vliegenraam) of wok wel jalouzie uitgesproken es een dink daj in je veister moet steken zodat er gin bjisten binnen komn setou at avond behunt te zin en in de zomere. tvwoordeel es daj ton toch jen kamer of jen us kunt verluchten zonder suchtends ip te staon met elvendertig muhhebetn want ton zit je den hjele dag met jukte en aj ton nog ekki begunt te skarten mak jet aljene mor erger.
normaal gezien mak je een zalouzie skwone ip moate met de chambrangs en bestaat ut out, plastiek of izdere. Aj da gedaan et ton moej nog een nette aan dien kader montern met vreend klinne gatjes zodat de beestjes der natuurlijk niet deure kunnen. Soms gebrukken ze da ook nog ne keer om voor under achterdeure te hangn. Ton hangen ze daar wel meestal ne resor an die der vwor zorgt dat die zalouzie(deure) vantzelfst were toevalt achter jen gat.
