'''Zalouzie''' ([[AN|Nederlands]] : ''vliegenraam') of ôok wel jalouzie uitgesproken es een dink daj in je veister moet steek'n zodat er gin bjisten binnen koomn setou at avond begunt te zin en in de [[zomer]]e. 't vôordeel es daj ton toch jen kamer of jen us kunt verluchten zonder suchtends ip te staon met elvendertig muggebeet'n want ton zit je den hjele dag met jukte en aj ton nog ekki begunt te schart'n mak jet aljene mor erger.

Normoal gezien mak je een zalouzie skwone ip moate met de chambrangs en bestaat ut [[out]], [[plastiek]] of izdere. Aj da gedoan et ton moej nog een nette aan dien kader monteern met vreend klinne gatjes zodat de beestjes der natuurlijk niet deure kunnen. Soms gebruuk'n ze da ôok nog ne keer om voor under achterdeure te angn. Ton hangn ze doar wel mêestal ne resor an die der vôor zorgt dat die zalouzie(deure) van 'tzelfst were toevalt achter jen gat.

[[category:Bouwkundig onderdêel]]
[[Category: Typische West-Vloamse woord'n]]
