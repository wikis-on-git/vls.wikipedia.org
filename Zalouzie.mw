'''Zalouzie''' ([[AN|Nederlands]] : ''vliegenhor'') of ôok wel zjallezie en jalouzie utgesproken es een constructie daj in je veister moe steek'n zôdat'er gêen bêestjes binnen koomn setou at avond begunt te zyn en in de [[zomer]]e. 't Vôordeel es daj ton toch jen kamer of jen uus kunt verluchten zonder s'uchtends ip te stoan met elvendertig muggebeetn want ton zit je den hêlen dag met jukte en a je ton nog nekêe begunt te schartn mak jet allêne moar erger.

Normoal gezien mak je een zalouzie skône ip moate met de chambrangs , ze bestaat uut [[out]], [[plastiek]] of yzre. Aj da gedoan et ton moej nog een nette aan dien koader monteern met vreend klêne goatjes zodat de bêestjes der natuurlijk niet deure kunnn. Sommigste gebruuk'n ôok e zalouzie om vôo under achterdeure t'angn. Ton angn ze doar wel mêestal ne resor an die der vôor zorgt dat die zalouzie(deure) van 't zelfst were toesloat achter jen gat.

[[Categorie:Bouwkundig onderdêel]]

[[de:Fliegengitter]]
[[en:Window screen]]
[[ja:網戸]]
[[nds-nl:Vliegenhorre]]
[[nl:Hor]]
