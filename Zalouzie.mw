'''Zalouzie''' ([[AN|Nederlands]] : ''vliegenraam'') of ôok wel zjallezie en jalouzie utgesproken es een dink daj in je veister moe steek'n zoadat'er gêen bêestjes binnen koomn setou at avond begunt te zin en in de [[zomer]]e. 't vôordeel es daj ton toch jen kamer of jen us kunt verluchten zonder suchtends ip te staon met elvendertig muggebeet'n want ton zit je den hêelen dag met jukte en aj ton nog nekkêe begunt te schart'n mak jet allêene moar erger.

Normoal gezien mak je een zalouzie skwone ip moate met de chambrangs en bestaat ut [[out]], [[plastiek]] of izdere. Aj da gedoan et ton moej nog een nette aan dien kader monteern met vreend klinne gatjes zodat de beestjes der natuurlijk niet deure kunnen. Soms gebruuk'n ze da ôok nog ne keer om voor under achterdeure te angn. Ton hangn ze doar wel mêestal ne resor an die der vôor zorgt dat die zalouzie(deure) van 't zelfst were toevalt achter jen gat.

[[category:Bouwkundig onderdêel]]
[[Category: Typische West-Vloamse woord'n]]
