'''SV Zulte Woaregem''' is e [[België|Belgische]] [[voetbol]]club uut [[Woaregem]] en [[Zulte]]. De club ountstound in 2001 duur de fusie van 't [[Ôost-Vloandern|Oost-Vlamse]] ''Zultse VV'' en 't failliete [[West-Vloandern|West-Vlamse]] ''[[SV Woaregem]]''. In 2005 promoveerde ze voe d'êeste kêe noa d'[[Êeste Klasse 2006-2007|Êeste Klasse]].  De club is by de [[KBVB]] ageslootn met [[stamnummer]] 5381 en de clubkleurn zy [[groen]]-[[geel]]-[[rôod]].

==Geschiedenisse==
===KSV Woaregem===
{{zieook|''By 't artikel [[KSV Woaregem]] vien je mêer uutleg over KSV Woaregem''}}
KSV Waregem was in 1946 uut de fuusje van ''Waregem Sportief'' (da ol van 1925 bestound) en ''Red Star Waregem''. De fusieclub slôot em an by de [[KBVB]] en kreeg stamnummer 4451. Z'addn rood-wit voe kleurn en speelden in 't [[Regenboogstadion]]. Van 1966 toet 1996 speeldege ze in de [[Êeste klasse (voetbol België)|Êeste Klasse]], juste ounderbrookn deur twi kêern e sizoen in [[Twidde klasse (voetbol België)|Twidde Klasse]]. In 1985/86 addn ze ôok in Europa succes, ton da ze d'oalve finales van de [[UEFA Cup]] oaldn. Z'en ôok e [[Beker van België|Belgische Beker]] en [[Belgische Supercup|Supercup]] ip under erelyste stoan. Ip 't ende van de joaren 90 zakte de ploeg echter were noa Twidde en in 1999 belandege ze deur financiële misere in [[Vierde klasse (voetbol België)|Vierde Klasse]].

===Zultse VV===
In [[1950]] is in [[Zulte (Oost-Vloandern)|Zulte]] de club ''Zulte Sportief'' ipgericht, dat em aanslôot by de voetbolbound. De club a stamnummer 5381. De club fusioneerde in [[1976]] mè ''SK Zulte'' (dat in [[1947]] was ipgericht en stamnummer 4683 ad) toet '''Zultse VV'''. Die fusieclub klom in de joaren 90 ip in de nationoale reeksn. Achter e poar joar Bevorderienge speelde de club van 1995 toet 1997 ol twêe sizoenn in [[Derde klasse (voetbol België)|Derde Klasse]]. Zultse moest echter iedere kêe een eindrounde speeln teegn de degradaasje. 't Twidde seizoen gerochtn ze nie deur die eindrounde en de club zakte voe twêe sizoenn were noa Vierde Klasse. In 1999 promoveerde Zultse weerol, 't seizoen derip oalde ze zels d'eindrounde, moa de ploeg verloor in e wedstryd voe de derde plekke en miste azo nipt de promoosje noa [[Twidde klasse (voetbol België)|Twidde Klasse]].

===Fusie===
KSV Woaregem fusioneerde in [[2001]] mè Zultse VV toet '''SV Zulte-Waregem''', waarby da ze 't stamnummer van Zultse (5381) blêevn oedn. 't Stamnummer 4451 van KSV Waregem is tonne definitief geschrapt gewist. De fusieclub veruusde noa 't Regenboogstadion va Woaregem en gieng van start in [[Derde klasse (voetbol België)|Derde Klasse]], woa da Zultse 't seizoen vodien a gespeeld. Zulte-Woaregem speelde doa subiet kampioen in ze reekse. Wat dus nie gelukt was voe Zultse 't joar tevoorn, lukte nu wel voe de fusieclub Zulte-Woaregem: e promoosje noa [[Twidde klasse (voetbol België)|Twidde Klasse]]. 't Eerste sizoen dwoeng ze doa sebiet een eindrounde of, moa ze werdn doa twiddn in. Twêe sizoenn loater werd Zulte-Woaregem ofgetekend kampioen in Twidde Klasse. Zulte-Woaregem kost azo noa d'[[Êeste klasse (voetbol België)|Êeste Klasse]] in 2005, voe 'n êeste kêe in de geschiedenisse van 't stamnummer 5381 en 10 joar achter da KSV Woaregem was verdweenn uut de oogste reekse. Ip de [[13 meie]] [[2006]] speelde Zulte-Woaregem in de bekerfinale teegn Moeskroen, woun met 2-1 en pakte zo z'n êeste grôte prys.

==Erelyste==
{{zieook|''By 't artiekel [[KSV Waregem]] vien je d'erelyste van KSV Waregem''}}

Zulte Woaregem droagt het stamnummer 5381 van 't vroegere Zultse en is dus eigenlik de vôortzettienge van die club. KSV Woaregem speelde met 't stamnummer 4451, da geschrapt is. De fusieclub Zulte Woaregem kan zodus gin anspraoke moakn ip d'erelyste van 't vroegere KSV Woaregem.

'''[[Beker van België]]'''
: '''winnoare (1):''' 2006

==Externe koppelienge==
*[http://www.svzw.be/ Officieeln website]

[[Categorie:Belgische voetbolclub|Zulte Waregem, SV]]
[[Categorie:Woaregem]]
[[Categorie:Zulte]]

[[de:SV Zulte-Waregem]]
[[en:S.V. Zulte Waregem]]
[[es:SV Zulte Waregem]]
[[fr:SV Zulte Waregem]]
[[he:זולט וורגם]]
[[it:S.V. Zulte Waregem]]
[[lt:SV Zulte Waregem]]
[[nl:SV Zulte Waregem]]
[[pl:SV Zulte-Waregem]]
[[ru:Зюлте-Варегем]]
[[tr:S.V. Zulte Waregem]]
[[vi:S.V. Zulte Waregem]]
[[zh:SV祖尔特瓦雷根]]
