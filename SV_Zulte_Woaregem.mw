'''SV Zulte Waregem''' (''SV Zulte Woaregem'') is e [[Belgje|Belgische]] [[voetbolclub]] uit [[Waregem]] en [[Zulte]]. De club oentstoend in 2001 duur de fuusje van 't [[Ôost-Vloandern|Oost-Vlamse]] ''Zultse VV'' en 't failliet [[West-Vloandern|West-Vlamse]] ''[[SV Waregem]]''. In 2005 promoveerde ze voe d'eejste kjee noa d'[[Êeste Klasse 2006-2007 | Êeste Klasse]].  De club is bie de [[KBVB]] aheslootn met [[stamnummer]] 5381 en de clubkleurn zie groen-geel-rôod.

==Geschiedenisse==
===KSV Waregem===
{{zieook|''Bie 't artikel [[KSV Waregem]] vien je mjeer uutleg over KSV Waregem''}}
KSV Waregem was in 1946 uut de fuusje van ''Waregem Sportief'' (da ol van 1925 bestoend) en ''Red Star Waregem''. De fusieclub slôot em an bie de [[KBVB]] en kreeh stamnummer 4451. Z'addn rood-wit voe kleurn, en speeldehn in 't [[Regenboogstadion]]. Van 1966 toet 1996 speeldehe ze in de [[Eejste klasse (voetbol België)|Eejste Klasse]], juuste oenderbrook'n deur twi kjeern e sizoen in [[Twidde klasse (voetbol België)|Twidde Klasse]]. In 1985/86 addn ze wok in Europa succes, ton da ze d'aolve finales van de [[UEFA Cup]] aolden. Z'en wok e [[Beker van Belgje|Belgische Beker]] en [[Belgische Supercup|Supercup]] ip under erelieste staon. Ip 't ende van de jaoren 90 zakte de ploeg echter were noa Twidde, en in 1999 belandeh ze deur financiële miseerje in [[Vierde klasse (voetbol België)|Vierde Klasse]].

===Zultse VV===
In [[1950]] is in [[Zulte (Oost-Vloandern)|Zulte]] de club ''Zulte Sportief'' ipgericht, dat em aanslôot bie de voetbolbond. De club a' stamnummer 5381. De club fusioneerde in [[1976]] mè ''SK Zulte'' (dat in [[1947]] was ipgericht en stamnummer 4683 ad) toet '''Zultse VV'''. Die fusieclub klom in de jaoren 90 ip in de nationoale reeksn. Achter e paor jaor Bevorderienge speelde de club van 1995 toet 1997 ol twjee sizoenn in [[Derde klasse (voetbol België)|Derde Klasse]]. Zultse moest echter iedere kjee een eindronde speeln teehn de degradaasjee. 't twidde seizoen herochtn ze nie deur die eindronde en de club zakte voe twjee sizoenn were noa Vierde Klasse. In 1999 promoveerde Zultse weerol; 't seizoen derip aolde ze zels d'eindronde, mao de ploeh verloor in e wedstried voe de derde plekke en miste azo nipt de promoosje noa [[Twidde klasse (voetbol België)|Twidde Klasse]].

===Fuusje===
KSV Waregem fusioneerde in [[2001]] mè Zultse VV toet '''SV Zulte-Waregem''', waarbie da ze 't stamnummer van Zultse (5381) bljeevn oed'n. 't Stamnummer 4451 van KSV Waregem is tonne definitief heschrapt hewist. De fusieclub verhuusde noa 't Regenboogstadion va Woaregem en gieng van start in [[Derde klasse (voetbol België)|Derde Klasse]], woa da Zultse 't seizoen voddien a hespeeld. Zulte-Waregem speelde dao subiet kampioen in ze reekse. Wat dus nie gelukt was voe Zultse 't jaor tevoorn, lukte nu wel voe de fusieclub Zulte-Waregem: e promoosje noa [[Twidde klasse (voetbol België)|Twidde Klasse]]. 't Eerste sizoenn dwoeng ze dao sebiet een eindronde of, mao ze werdn dao twiddn in. Twjee sizoen laoter werd Zulte-Waregem ofhetekend kampioen in Twidde Klasse. Zulte Waregem kost azo noa d'[[Eejste klasse (voetbol België)|Eejste Klasse]] in 2005, voe 'n eejste kjee in de heschiedenisse van 't stamnummer 5381 en 10 jaor achter da KSV Waregem was verdween uut de 'oohste reekse. Ip de [[13 meie]] [[2006]] speelde Zulte Waregem in de bekerfinale teehn Moeskroen, woen met 2-1 en pakte zo zn eejste hrôote pries.
==Erelieste==
{{zieook|''Bie 't artiekel [[KSV Waregem]] vien je d'erelieste van KSV Waregem''}}

Zulte Woaregem draoht het stamnummer 5381 van 't vroegere Zultse en is dus eihenlik de vôortzettienge van die club. KSV Woaregem speelde met 't stamnummer 4451, da heschrapt is. De fusieclub Zulte Woaregem kan zodus hin anspraoke maokn ip d'erelieste van 't vroegere KSV Woaregem.

'''[[Beker van Belgje]]'''
: '''winnoare (1):''' 2006

[[Categorie:Belgische voetbolclub|Zulte Waregem, SV]]
[[Categorie:Woaregem]]
[[Categorie:Zulte]]

[[en:S.V. Zulte-Waregem]]
[[fr:SV Zulte-Waregem]]
[[nl:SV Zulte Waregem]]
