{{Taxobox
|afbeelding=Colorado_potato_beetle.jpg
|afbeeldingtekst=E coloradokever
|domein=[[Eukaryootn]]
|rijk=[[Animalia]] (Beestn)
|stam=[[Geleedpotigen|Arthropoda]] (Geleedpotigen)
|klasse=[[Insecten|Insecta]] (Insectn)
|orde=[[Kevers|Coleoptera]] (Kevers)
|familie=[[Bladhaantjes|Chrysomelidae]] 
|geslacht=''[[Leptinotarsa]]''
|w-naam=''Leptinotarsa decemlineata''
|auteur=[[Thomas Say|Say]]
|datum=1824}}
'''Coloradokevers''' zyn e sôorte kevers die ôorsproukelik uut 't zuudn van Nôord-Amerika kommn, verzeker uut [[Mexico]]. D'êeste kevers die in [[Europa]] eland zyn (1877), kwaamn wel uut Colorado, mei met de patattn.

==Uutzicht en leevnswyze==
Coloradokevers kommn e goein cantimeiter lank. Ze zyn gilf en en up nundern rik 10 zworte striepn. Ze leggn ollêne eiers at warmer is of [[17 (getal)|zeevntien]] groadn. In warme landn kunn ze [[3 (getal)|drie]] kirs per joar tout achtounderd eiers leggn, oul ier mêestol mor êne kê.  

De larvn zyn êest grysde, doarachter kommn ze oraje en toune dounkerrôod. 't Zyn surtout de larvn die indeliks vele frettn. Buutn patattn, gebeur et ouk wel eki dan ze eetn an tomatte- of aubergineplantn.

Ze zyn moelik uut te roein omdan ze goed teegn vergif kunn en der zêre resistent teegn kommn.
 
==Geschiedenisse van de verspreidienge==
[[Image:kartoffelkaefer_fg01e.jpg|thumb|left|Ôorsprounkelikke verspreidienge van de Coloradokever en de patatte.]]  
Coloradokevers kommn 'n dag van vadoage vôorn in Nôord- en Middn-Amerika, in Europa, Azië en 't nôorn van Afrika. Ôorsprounkelik wos dat ollêne in Mexico, woa dan ze leefdn van de bloarn van ''Solanum rostratum'', e sôorte van nachtschoa. Toun an der vanuut de Andes patattn inevoerd zyn in Mexico en de [[USA|Verênigde Stoatn]], zyn ze dadde begunn t'eetn. 

===In Europa===
Ol vôorn 1900 zyn der kevers anekommn in Europa ([[Verênigd Keunienkryk]] en [[Duutsland]]), mo de grôte ploagn zyn me begunn achter 'n Êestn Weireldôorloge. In de joarn '30 van de twientigste êeuwe, moestn schoolkienders en soldoatn up vele plekkn in [[België]] kevers van de patatteplantn trekkn en ze kokkeduunn. 

[[Categorie:Kever]]

[[bg:Колорадски бръмбар]]
[[cs:Mandelinka bramborová]]
[[de:Kartoffelkäfer]]
[[en:Colorado potato beetle]]
[[eo:Terpoma skarabo]]
[[es:Leptinotarsa decemlineata]]
[[et:Kartulimardikas]]
[[fi:Koloradonkuoriainen]]
[[fr:Doryphore]]
[[gl:Escaravello da pataca]]
[[hsb:Běrnjacy ryženk]]
[[hu:Krumplibogár]]
[[is:Kartöflubjalla]]
[[it:Leptinotarsa decemlineata]]
[[ja:コロラドハムシ]]
[[ka:კოლორადოს კარტოფილის ხოჭო]]
[[lt:Kolorado vabalas]]
[[lv:Kartupeļu lapgrauzis]]
[[nl:Coloradokever]]
[[pl:Stonka ziemniaczana]]
[[pt:Besouro-da-batata]]
[[ru:Колорадский жук]]
[[simple:Colorado potato beetle]]
[[sk:Pásavka zemiaková]]
[[sl:Koloradski hrošč]]
[[tr:Patates böceği]]
[[uk:Колорадський жук]]
