'''Veugelpiek''' is e cafésport die officieel ''darts'' noemt. 't Is overol in de weireld espeeld, mo 't komt van [[Iengeland]]. Vroeger iengt er in iedern kaffee e veugelpiek, nu is dat e bitje emienderd, mo 't zien der ogliek nog vele. De bedoelienge is om me 3 pieltjes (‘’darts’’ int Iengels) zoe goed meugelik te smiet'n (en in e nermoal spel 501 te smiet'n).

==E veugelpiek en de moat'n==
[[Image:Dartboard.svg|thumb|Ne veugelpiek]]
E veugelpiek is e roende van e out'n ploate met doarup zwienoar of sientetieschn vezels met doaroend e metoaln band. Vanvôorn isn upedêeld in e rôoze (groen=25 punt'n, rôod=50 punt'n) me doaroend 4 riengels (vanbuut'n=2x (e dubbeln), toene x1, toene x3 (e tripel) en toene were x1) oenderverdêeld in siefers van 1 toet 20. Aje dus in tripel 20 smiet, eje 60 punt'n esmeet'n. De riengels van de dubbels en de tripels zien oftewel rôod, oftewel groene. De geweune riengels zien [[geel|gilf]] en zwort.

De nuumers stoan ezôo up e veugelpiek, vanboovn te begun in wiezerzinne: 20-1-18-4-13-6-10-15-2-17-3-19-7-16-8-11-14-9-12-5. Roend olle vaksches isser e metoaln droad (oek roend dubbels, tripels en de rôozn).

De deursnee van e veugelpiek is biekan 46cm. En angt 173cm oge (emeet'n van 't min van de rôoze toet de groend, oengeveer up d'ogte van d'oogn van e mens van e meiter tagenteg) en de liene ligt up 2 meiter 37 van de vôorkant van veugelpiek.

==’t Spel zeve==
[[Image:Darts.jpg|thumb|right|veugelpiek onderdêlen]]
’t Bestoan e masse verschilnde speln, mo ’t mêest van ol smiet'n 2 mensch teegn makoar toet 501. De mêeste veugelpiekkers smiet'n achter de tripel 20, mo j’et er oek die achter de tripel 19 smiet'n.

De spelers smiet'n ek up ze toer met 3 pieltjes en ze smiet'n toet anze 501 en. Uutsmiet'n moe wel gebeurn met e dubbeln of met de rôoze. Oltemets is er oek espeeld toet 301.

Mêestol is er vantevôorn ofesprookn oevele spelletjes danze speeln. 

Vroeger moester in redelik vele kaffees begun zien met e dubbeln.

==Punt'n==
*180: ’t ogste meugelik me 3 piels (3x tripel 20)
*170: d’ogste uutsmete (2x tripel 20 en e rôo rôoze)

==Varia==
*Fabien Theeten ([[Poperienge]]) is voent mooment êen van de beste veugelpiekkers van [[Belgje]] en smiet oek internationaal redelik mei.
*’n Latst'n Belg die meiedoan et ant Lakeside weireldkampioenschap, is Erik Clarys (The Sheriff).
*Up weireldvlak zien der 2 boendn: BDO (danze toogn upn BBC) en PDC.

==Externe koppeliengn==
*[http://www.bdb-darts.be Site van Belgischn veugelpiekboend]
*[http://www.bdodarts.com Site van BDO]
*[http://www.planetdarts.tv/page/Home/0,,10180,00.html Site van PDC]

[[Categorie: Cafésport]]

[[bg:Дартс]]
[[ca:Dardell]]
[[da:Dart]]
[[de:Dart (Spiel)]]
[[en:Darts]]
[[es:Dardos]]
[[fa:دارت]]
[[fi:Darts]]
[[fr:Fléchettes]]
[[hr:Pikado]]
[[hu:Darts]]
[[it:Freccette]]
[[ja:ダーツ]]
[[nl:Darten]]
[[no:Dart]]
[[pl:Dart]]
[[ru:Дартс]]
[[sl:Pikado]]
[[sv:Dart]]
