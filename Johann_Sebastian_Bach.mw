[[Ofbeeldienge:Bach.jpg|thumb|Portret van Johann Sebastian Bach (1748) deur E.G. Hausmann]]
'''Johann Sebastian Bach''' ([[Eisenach]], [[21 moarte]] [[1685]] - [[Leipzig]], [[28 juli]] [[1750]]) was ‘n [[Duutsland|Duutschn]] componist. Je speeldeg [[orgel]], [[clavecimbel]] en [[viole]]. 

Zyn muziekstyl: de polyfonischn styl van de [[barok]].

J’is twi kis getrouwd gewist en j’èt eenentwintig joungers g’èd.

De stamvoader van d'oude muzikantnfamilie uut Thüringen was  Hans Bach (ca 1580-1626). Van zyn drie muzikoal actieve zeuns was Christoph (1613-1661) de grootvoader van Johann Sebastian.
De voader van Johann Sebastian, stads- en ofmusicus, was Johann Ambrosius (1645-1695).
Bykans ol de Bachs woarn cantors, organistn of stadsmuzikantn. Ze kwoamn geirn tegoare vo muziek te speeln.

==Eisenach (1685-1695)==
Johann Sebastian Bach is d'n eenentwintigstn moarte 1685 geboorn in Eisenach, Duutsland.
Ost 'n negen joar oud was, stierven zyn ouders.
==Ohrdurf en Lüneburg (1695-1702)==
Je wierd ipgenoomn in de menoage van zyn oudste broere die muzieklesse gaf en organist was in ''Ohrdurf'' en die em doa verzekers muzieklesse gaf. 
In 1700 zat ‘n ip ‘t internoat van de St.-Michaelisschole in ''Lüneburg'' woa dat ‘n koorzanger was.
Binst die periode kwamt ’n in contact mè de vierentwintig joar oudere organist van de Johanneskerke, Georg Böhm. Zyn invloed kun j'in veel van z'n werken oorn.
==Arnstadt (1703-1707)==
In 1703 wast ‘n enigste  moandn violist en ulporganist an ‘t of in ''Weimar'' en ol in
’t zelfste joar wierd ‘n uutgenodigd vo organist te wordn van de Bonifatiuskerke in ''Arnstadt''.
An z’n achttien joar speeldet y ol styf goed orgel en in de vier joar dat ’n in Arnstadt was èt ’n em doarin, en ook helegans autodidactisch as componist, ountwikkeld.
In 1704 schreeft ‘n z’n eeste cantate.
==Mülhausen (1707-1708)==
In 1707 wast ‘n organist an de Blasiuskerke in ''Mühlhausen''. In ‘t zelfste joar trouwdet y mè z’n nichte Maria Barbara Bach, loater de moeder van de beroemde zeuns Wilhelm Friedemann en Carl Philipp Emanuel.
In Mühlhausen voerdet y vocoal-instrumentoale kerkmuziek uut. Van de cantates die ier gecomponeerd zyn, zyn d'r 'n stik of vuve bewoard gebleevn. ’n Joar noa zyn benoeminge namt ‘n z’n ountslag.
==Weimar (1708-1717)==
In 1708 anveirdet y de positie van koamermusicus en organist an ‘t of in ''Weimar''. Van grote betekenisse vor em was de kennismoakinge met de nieuwste Italioansche muziek (o.a. Vivaldi), die regelmoatig deur de ofkapelle wierd uutgevoerd en die z’n compositiestyl beïnvloedde.
An zyn benoeminge tout concertmeester in 1714 in Weimar was d’n ipdracht verboundn vo regelmoatig cantates te componeern en uut te voern. Je componeerdeg ‘n reekse van ca 30 cantates in moderne styl, dwz. mè tekstn die nie bybels woarn en ook 'n groot antal klavecimbel- en orgelwerkn, w.o. ‘t Orgelbüchlein.
==Anhalt-Köthen (1717-1723)==
In 1717 wast 'n kapelmeester an ‘t of van de muziekliefebber Leopold von
''Anhalt-Köthen''. Dat of was calvinistisch en doadeure wierd er gin kerkmuziek uutgevoerd. Je componeerde doa instrumentoale orkest- en koamermuziek, o.a. de zes suites vo cello-solo en de drie sonates en drie partita's vo viool-solo, de
orkestsuites in C en b, de twi vioolconcertn en ‘t concert vo twi viooln, de zes ''Brandenburgse concertn'' en ‘t eeste stik van Das wohltemperierte Klavier (1722). Ook ountstounden d’r in Köthen ca veertig weireldlikke cantates.
’n Joar achter de dood van z’n eeste vrouwe in 1720 trouwdet y met de soprane Anna Magdalena Wülcken, die ook an ’t of verboundn was. Met eur ad ’n de zeuns, Johann Gottfried, Johann Christoph Friederich en Johann Christian.
==Leipzig (1723-1750)==
In 1723 ist ’n veruusd van Köthen noa ''Leipzig''. As cantor van de Thomaskerke was Bach verantwoordelik vo de muziek in de liturgie van de oofdkerkn van de stad
en vo de muzikoale ipleidinge van de leerlingn van de Thomasschole. As 'director musices' ad ‘n de leidinge van de stadsmuzikantn en de zorg vo muziekuutvoeringn by belangryke gelegeneedn. Bach liet em vele deur zyn oudste leerlingn vervangn, en makte ip die maniere tyd vry vo zelve te componeern en was enorm productief. Vo bykans iedere zun- en kerkelikke feestdag schreeft ‘n ‘n cantate, toutdat er vuuf complete joargangn gevormd woarn. Ollene bewoard gebleevn zyn de joargangn 1723-1724, 1724-1725 en 1725-1726, w.o. de grote 'Passionen' noa Johannes (1724) en Mattheüs (1729).
De volgnde twintig joar is z’n productiviteit styf verminderd. Je schreef nog messn w.o. de grote messe in b en Weihnachts-Oratorium (1734).
In 1729 kreeg 'n de leidinge van ‘t idder deur Telemann ipgerichte Collegium Musicum, ’n vereniginge van beroepsmusici en studentn die wekelijks openboare
concertn verzorgdn. Neffest z’n officiële functies begost Bach meer en meer
andacht te besteedn an z’n eign belangn: Je makte concertreizn (o.a. noa Berlyn en Dresden) en je was nog surtout bezig mè uutgoavn van eign klavecimbel- en orgelwerkn.
Tusschn 1731 en 1742 kwoamn de vier deeln van z'n Klavierübung uut, in 1747 ’t Musikalisches Opfer (ipgedroagn an Frederik de Grote, die ‘t thema
leverde) en ‘t orgelwerk Vom Himmel hoch, in 1748, de Schübler-Choräle vor orgel en postuum in 1751 de ounvoltooide Kunst der Fuge.
En in ’t begun van de joarn veertig ‘t twidde deel van Das wohltemperierte Klavier.
In 1745 de vierde en latste versie van de Matthäus Passion.
In zijn loatere jaren nam Bach d'n tyd vo oudere composities te ordenen.
De latste drie joarn van z’n leevn leed y an ‘n oogziekte en kwamt 'n blend.
D’n achtntwintigstn juli 1750 ist ’n gestorvn achter ’n mislukte oogoperoatie.

Johann Sebastian Bach èt binst z’n leevn enom veel probleemn g’ed omdan z'in dien tyd winnig begrip an voa z’n compositieprestoaties. Nu wordt ’n anzien as ’n genie en een van de grotste componistn uut de geschiedenisse.

[[Categorie:Duutsche componist|Bach, Johann Sebastian]]
[[Categorie:Klassieke muziek|Bach, Johann Sebastian]]

[[af:Johann Sebastian Bach]]
[[an:Johann Sebastian Bach]]
[[ar:يوهان سباستيان باخ]]
[[ast:Johann Sebastian Bach]]
[[ay:Johann Sebastian Bach]]
[[az:Yohan Sebastyan Bax]]
[[bar:Johann Sebastian Bach]]
[[bat-smg:Johann Sebastian Bach]]
[[be:Іаган Себасцьян Бах]]
[[be-x-old:Ёган Сэбастыян Бах]]
[[bg:Йохан Себастиан Бах]]
[[bn:ইয়োহান সেবাস্টিয়ান বাখ]]
[[br:Johann Sebastian Bach]]
[[bs:Johann Sebastian Bach]]
[[ca:Johann Sebastian Bach]]
[[ceb:Johann Sebastian Bach]]
[[ch:Johann Sebastian Bach]]
[[cs:Johann Sebastian Bach]]
[[cv:Бах Иоганн Себастьян]]
[[cy:Johann Sebastian Bach]]
[[da:Johann Sebastian Bach]]
[[de:Johann Sebastian Bach]]
[[el:Γιόχαν Σεμπάστιαν Μπαχ]]
[[en:Johann Sebastian Bach]]
[[eo:Johann Sebastian Bach]]
[[es:Johann Sebastian Bach]]
[[et:Johann Sebastian Bach]]
[[eu:Johann Sebastian Bach]]
[[ext:Johann Sebastian Bach]]
[[fa:یوهان سباستین باخ]]
[[fi:Johann Sebastian Bach]]
[[fiu-vro:Bachi Johann Sebastian]]
[[fr:Johann Sebastian Bach]]
[[fur:Johann Sebastian Bach]]
[[fy:Johann Sebastian Bach]]
[[ga:Johann Sebastian Bach]]
[[gd:Johann Sebastian Bach]]
[[gl:Johann Sebastian Bach]]
[[gv:Johann Sebastian Bach]]
[[he:יוהן סבסטיאן באך]]
[[hi:योहान सेबास्तियन बाख़]]
[[hr:Johann Sebastian Bach]]
[[hu:Johann Sebastian Bach]]
[[hy:Յոհան Սեբաստյան Բախ]]
[[ia:Johann Sebastian Bach]]
[[id:Johann Sebastian Bach]]
[[io:Johann Sebastian Bach]]
[[is:Johann Sebastian Bach]]
[[it:Johann Sebastian Bach]]
[[ja:ヨハン・ゼバスティアン・バッハ]]
[[jbo:io'an.zebastian.bax]]
[[jv:Johann Sebastian Bach]]
[[ka:იოჰან სებასტიან ბახი]]
[[ko:요한 제바스티안 바흐]]
[[ku:Johann Sebastian Bach]]
[[la:Iohannes Sebastianus Bach]]
[[lb:Johann Sebastian Bach]]
[[li:Johann Sebastian Bach]]
[[lij:Johann Sebastian Bach]]
[[lt:Johann Sebastian Bach]]
[[lv:Johans Sebastians Bahs]]
[[mk:Јохан Себастијан Бах]]
[[mn:Иоганн Себастьян Бах]]
[[ms:Johann Sebastian Bach]]
[[mt:Johann Sebastian Bach]]
[[nah:Johann Sebastian Bach]]
[[nds:Johann Sebastian Bach]]
[[nds-nl:Johann Sebastian Bach]]
[[nl:Johann Sebastian Bach]]
[[nn:Johann Sebastian Bach]]
[[no:Johann Sebastian Bach]]
[[oc:Johann Sebastian Bach]]
[[pag:Johann Sebastian Bach]]
[[pam:Johann Sebastian Bach]]
[[pl:Johann Sebastian Bach]]
[[pt:Johann Sebastian Bach]]
[[qu:Johann Sebastian Bach]]
[[ro:Johann Sebastian Bach]]
[[ru:Бах, Иоганн Себастьян]]
[[scn:Johann Sebastian Bach]]
[[sco:Johann Sebastian Bach]]
[[sh:Johann Sebastian Bach]]
[[simple:Johann Sebastian Bach]]
[[sk:Johann Sebastian Bach]]
[[sl:Johann Sebastian Bach]]
[[sq:Johann Sebastian Bach]]
[[sr:Јохан Себастијан Бах]]
[[su:Johann Sebastian Bach]]
[[sv:Johann Sebastian Bach]]
[[sw:Johann Sebastian Bach]]
[[th:โยฮันน์ เซบาสเตียน บาค]]
[[tl:Johann Sebastian Bach]]
[[tr:Johann Sebastian Bach]]
[[uk:Бах Йоганн Себастьян]]
[[ur:جوہن باخ]]
[[uz:Johann Sebastian Bach]]
[[vi:Johann Sebastian Bach]]
[[vo:Johann Sebastian Bach]]
[[xal:Бах, Иоганн Себастьян]]
[[zh:约翰·塞巴斯蒂安·巴赫]]
[[zh-classical:巴赫]]
[[zh-min-nan:Johann Sebastian Bach]]
[[zh-yue:巴哈]]
