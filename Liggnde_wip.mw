{{wiu}}Liggnde wip is een oenderdjil van de sport boogschietn. In't boogschietn ei drie oenderdjilln, ten irste ei t doelschietn, ten twidde ei t schietn ip de liggnde wip en ten derde ei t schietn ip stoande wip.

Bie doelschietn schiet je ip een ronde skivve, t doel genoamd, en ge schiet doar natoe met pieln met een punt an vanvoarn. oe dichtre bij t centre of de roose dajje mikt , oe mjir puntn daj kriegt.
Bie t schiet ip zowel liggnde en ip stoande wip schiet je met pieln met ne stompe punt, ze noemn da wok ne kloppre. De bedoelienge van t spel is daj gekleurde veugels ofschiet. t stoan der ongeveer 40 ip de sprange. der is enen hoafdveugel; den top, twji ziedn, twji kalln en al de reste zin kljine veugels, ip de stoande wip ei wok nog nen uul.
In iedere verjinnigienge word der jinne kji ip t joar ne keunink of siere gekoozn, da is dendeen die den mjiste toppn ofschiet in drie ronden.
ols je drie joar tereke siere ziet, wor je automoaties keizer.
