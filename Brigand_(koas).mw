'''Brigand''' is een typische streekkoas uut de Westoek die gemakt wordt in de [[koasfabrieke Môoslee|koasfabrieke van Môoslee]].  ’t Is een pittige koas die zes weekn ambachtelik gerypt wordt. 

’t Is een rounde koas van 4,5 kg met een oranje kaste en een vetgehalte van 28%. De koas wordt best bewoard in de frigo of  ip een koele, droge plekke. 

De noame komt van de ''Brigands'',  de Vlamsche stryders in de [[boernkryg]]. In 1798 was [[Ingelmunster]] deur de Fransche bezet. Z’addn under garnizoen in [[Kortryk]]. Ost er  een wet uutgevoardigd wierd dat al de vintn tusschn de 20 en de 25 joar verplicht woarn vor in dienst te goan by ’t Frans leger en de ''Sansculottn'' (Fransche soldoatn) de vrouwn en de meisjes misbruuktn, kwam ’t volk in ipstand gewoapnd mè riekn en geweirn. Die vechters, deur de Fransche ''Brigands'' genoemd, verdookn under in de [[bus|busschn]] en leefdn van zwoar [[bier]] en petattn.  

Loater ist er een [[Brigand (bier)|bier]] gebrouwn, die noa de Brigands vernoemd is en azo is ook de koas ontstoan.

Brigandkoas smakt ‘t best by een glas bier, moar ook ip een stute en in gerechtn.
[[Categorie:Koas]]
