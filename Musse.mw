{{Taxobox
|afbeelding=Male passer domesticus.jpg|grootte=230px
|afbeeldingtekst=Een uusmusse
|rijk=[[Animalia]] (Bêestn)
|stam=[[Chordata]] (Chordabêestn)
|klasse=[[Aves]] (Veugels)
|orde=[[Zangveugels|Passeriformes]] (Zangveugels)
|familie=[[Mussen en sneeuwvinken|Passeridae]] (Mussn en snêeuwvinkn)
|geslacht=''[[Passer (geslacht)|Passer]]''
|w-naam=''Passer domesticus''
|auteur=[[Carolus Linnaeus|Linnaeus]]
|datum=1758
}} 
Een '''musse''', of ôok '''mussche''', of beter een uusmusse (''Passer domesticus'') es ne veugel da je vele teegnkomt in unen of.

==Uutzicht==
De veugel es woarschynlik by iederêen gekend: de mannekes ein nen wittn buuk, nen brune rugge me zwart-witte streepn, nen brune nekke en nen typische gryze kop. Van vôorn ounder zyne bek eit ie ôok nen zwarte plastrong. De vrouwkes zyn mêer egoal bruun-grys van boovn en beige-grys van oundern. De musse komt oungeveer 15cm grôot, en weegt round de 30 gram.

Oloewel da de musse als zangveugel gezien weird, bringt ie nie vee mêer dan een 'tsjip' geluud vôort.

==Verspreidienge==
Mussn koomn overols vôorn in [[Europa]], en zyn nie benauwd van dichte by de minsn te goan weunn.

Oloewel da de musse overol verspreid es, es der de latste joarn een merkboare achteruutgang van de mussepopuloatie. Doarom eit de musse een eripwoarderienge gekreegn, en zyn der specioale musse-telliengn

==Eetn==
Een musse eet olles: zoadjes, vruchtn, [[worm]]s, en zelf ofvol.  

==Leevnswyze==
De mussn poarn van [[april]] tot [[ogustus]], en leggn 2 tot 3 kêers eiers van oungeveer 5 eiers per nest. De eiers zyn wit tot lichtgroen, me bruune spikkels. Achter 12 doagn koom ze uut. De êeste moand krygn ze eeten van de voader en de moeder, moar achter 16 doagn keun ze ol vliegn. Veel van de joungn goan dôod in udder êeste joar.

==Bekende mussn==
*Tsjilp de Mus: têeknfilmtje van 'n BRT

==Ofbeeldiengn==
<gallery>
Ofbeeldienge:Passer-domesticus-001.jpg|E manneke in de zomer
Ofbeeldienge:Passer domesticus - 01.jpg|E vrouwke
Ofbeeldienge:House sparrow chick.jpg|E blutsekakker van e poar doagn oud
Image:Huismusopschotel.jpg|Mussn zyn stout en plangtrekkers
</gallery>

[[Categorie:Passer]]
