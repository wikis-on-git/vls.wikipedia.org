Een '''Babelutte''' (uutsproake ''Babbelute''), is een soorte beuter[[spekke]], die in [[1885]] uutgevoundn is deur “Moeder Babelutte”, die in [[Heist]] leefde van [[1841]] tout [[1912]]. ’t Is een specialiteit van de [[Vlamsche Kust|kust]].
==Geschiedenisse==
Rond de eeuwwisselinge, was ’t moa  de elite die noa de kust ip vakantie kwam. In dien tyd vestigde een jounk en ambitieus koppel under ip een oek in Heist. De vint was temmerman en binst de [[winter]]moandn ield ’n em bezig me badkarrn moakn en erstelln. In de [[zomer]] liept’n round ip ’t [[strange]] me [[Boule de Berlin|Boules de Berlin]], gebakkn deur zyn vrouwe. Die vrouwe kost ook styf goed “Babbeloars” bakkn, een spekke die in dien tyd deur vele visschersvrouwn me suker en beuter uut de [[Polders]] gemakt wierd. Ze was ook ’n echte commerçante en ze verkocht eur nog warme “Babbeloars” ip een bladje papier an de elitaire badgastn. Zynder verfranstn de noame “Babbeloare” noa “Babelutte” en noemdn de vrouwe van ip den oek “la mère Babelutte”.
==Moeder Babelutte==
Den dag van vandoage is “Moeder Babelutte” een familiebedryf me winkels ip verschillige plekkn an de kust. Dr wordn nie allene Babeluttn verkocht moa nog vele andere soortn spekkn, nougat en [[chocola]].
[[Categorie:Sneukelienge]]
