De '''6de SS-Stormbrigade Langemarck''' was een oenderdèèl van de [[Duutsland|Duutse]] strydkracht'n an 't Oôst-froent binst de [[Twiddn Weireldôorloge|Twèède Wereldorloge]] dat oofdzak'lijk deur [[Vloandern|Vlamingen]] gevormd wier. 

== De ôorsprong van de name ==
De name [[Langemark|Langemarck]] was gekoz'n op basis van den eldhaftigen klank die de name van et [[West-Vloandern|West-Vlamse]] platstje gekregen aad deur de gevecht'n die de Duutsers der binst den [[Êeste Weireldoorloge|Èèste Wèreldorloge]] geleverd aan. D'r werd verteld da de Duutsche troepn doar anvieln oender 't ziengn van 't Duutsch volkslied. Dat is loater ni juuste gebleekn, moa 't wos ollszins 't begun van de ''Langemarck-mythe''.

==Geschiedenisse== 
In septemb'r 1941 werd er deur de Duutsers een Vlams legioen ipgericht oender de name Freiwilligen Legion Flandern.  Olleman tussn de 17 en de 40 joar kost inschryv'n.  In november vertrokken ze ols oenderdèèl van de 2de SS-gemottoriseerde infanteriebrigade no 't Oôst-froent by [[Leningrad]].  Achter zes moand'n an 't froent te vechten, me vele verliez'n wer'n ze afgelost, mo in ogustus 1942 moest'n z'ol were der notoe.  In meie 1943 kregen z'under nieuwe name van 6de SS-Stormbrigade Langemarck.

==Duutsche misleidienge== 
Vele Vlamsche soldoatn die meedeen me de Duutsche, en dus oek de die van de Stormbrigade Langemarck, woarn verteld da ze streedn voe de Vlamsche zoake en teg'n et goddeloze bolsevisme. Ze woarn oek beloofd da nunder oversten Vloamiegn giengn zyn, of tenminste Vlams kostn klappn. Moa ze kwaamn bedroogn uut.

[[Categorie:Twiddn Weireldôorloge]]
[[Categorie:Nieuwstn tyd]]
