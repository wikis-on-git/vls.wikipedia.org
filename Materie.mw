'''Materie''' es 't materioal woaruut dat olles bestoat. Materie èt e bepoalde [[massa]] en meestol ook e volume. Olles woa da je keunn ankommn, da je keunn proevn of riekn es materie.

==Voorbeeldn van materie==
* [[metoal]] es materie
* [[lucht]] es materie
* [[woater]] es materie
* [[papier]] es materie
* d'[[eirde]] es gemakt van materie
* de [[zunne]] es gemakt van materie

==Gin materie==
* [[hitte]] es gin materie, dat es plasma
* [[lucht (lampe)|lucht]] (van e lampe) es gin materie 
* [[geluud]] es gin materie, dat zyn trilliengn in de lucht

==Woaruut bestoat materie?==
Materie bestoat uut klene [[deeltje]]s. De meeste materie bestoat uut deeltjes da we [[atoom]]n noemn. Atoomn bestoan up under beurt uut nog klindere [[subatomaire deeltjes]].

De materie in de zunne en in de [[ionosfeer]] (dat es e loage oge in 'n [[atmosfeer]]) bestoat uut [[ion|ioonn]]. Ioonn zyn stikkn van atoomn, of zyn atoomn die etwod meer èn dan geweune atoomn.

==Toestandn van materie== 
Materie kut in verschillige toestandn bestoan:
*[[vaste stoffe]]
**vaste stoffn oundn under vorm
**etwod da vaste es, beweegt nie gauwe oe je d'r tegen duwt
**[[steen]]n, [[out]] en [[ys]] zyn vaste stoffn 
*[[vloeistoffe]]
**vloeistoffn neemn de vorm an woarin dan ze zittn 
**vloeistoffn bewegen gemakkelik oe je d'r tegen duwt
**[[woater]], [[lava]] en olles da je kut drienkn zyn vloeistoffn
*[[goaze]] 
**goazn neemn ook de vorm an woarin dan ze zittn 
**goazn bewegen styf gemakkelik oe je d'r tegen duwt of bloast
**'n [[atmosfeer]] bestoat uut goazn
**[[stoom]] es e goaze

[[Vloeistoffe|Vloeistoffn]] en [[goaze|goazn]] zyn vloeiboar. 't Verschil tusschn vloeistoffn en goazn es da vloeistoffn en uppervlakte èn.

Woater es e specioale materie. Ollene woater kut zowel vloeiboar, vaste of gasvormig zyn. Dat es by gin een ander materioal 't gevol.

==Eigenschappn van materie==
Materie èt nen eigenschap da me [[massa]] noemn. [[Lucht (lampe)|Lucht]] (van e lampe) en geluud èn gin massa.

Materie trekt andere materie an. Die force noemn we [[antrekkiengskracht]]. Lucht (van e lampe) es gin materie, moa de bewegienge van lucht ofkomstig van byv. e [[sterre (astronomie)|sterre]] keun je verandern lik of dat et materie wos. [[Einstein]] ad da voorspeld nog voor da datte 'n eestn kee g'observeerd èt gewist. Lucht gedroagt em lik [[golvn]] moar in sommigste specioale gevalln gedroagt et em lik of dat et uut deeltjes bestound.

In de twintigste eeuwe èn z'ountdekt da materie kut ommegezet zyn in [[energie]], en energie in materie. Zo keun je mè e styf kleen bitje materie gigantisch veel energie vrymoakn. [[Atoombomme|Atoombommn]] zyn up da principe gebaseerd.

==Toestandsveranderiengn van materie== 
Materie kun je van 'n een toestand ommezettn in nen andern. Da kun j'up verschillige maniern doen, lik deur de [[temperateure]] of et volume van de materie te verandern.

===Voorbeeldn van toestandsveranderiengn=== 
*Oe woater koud genoeg komt, verandert et in [[ys]].
*Oe je woater in ne pot upwarmt, goat er en deel verandern in [[woaterdamp]] (stoom).

===Noamn van toestandsveranderiengn=== 
*De veranderienge van [[vaste stoffe]] in [[vloeistoffe]] noemt '''smeltn'''.
*De veranderienge van [[vloeistoffe]] in [[vaste stoffe]] noemt '''stolln''' of '''bevriezn'''.
*De veranderienge van [[vloeistoffe]] in [[goaze]] noemt '''verdampn'''.
*De veranderienge van [[goaze]] in [[vloeistoffe]] noemt '''condenseern'''.
*De veranderienge van [[vaste stoffe]] in [[goaze]] noemt '''sublimeern'''.
*De veranderienge van [[goaze]] in [[vaste stoffe]] noemt ook '''sublimeern'''.

==Dounkere materie==
Nen specioaln vorm van materie es zwarte of dounkere materie. Dounkere materie komt voorn in't [[eelal]]. 't Weirdt veroorzoakt deur en enorme massa die olles antrekt, zels et [[licht]]. Doardeure kan dounkere materie niet rechtstreeks gezien weirdn vanip de [[eirde]]. Ze leidt tot de bekende zwarte goatn.

==Externe koppelienge== 
*[http://web.mit.edu/newsoffice/2005/matter.html MIT makt nieuwe toestandn van materie]

[[Categorie:Natuurkunde]]
[[Categorie:Aggregoatietoestand]]

[[ca:Matèria]]
[[cs:Hmota]]
[[cy:Mater]]
[[da:Stof (fysik)]]
[[de:Materie]]
[[et:Aine (füüsika)]]
[[el:Ύλη]]
[[en:Matter]]
[[es:Materia]]
[[eo:Materio]]
[[fr:Matière]]
[[ga:Damhna]]
[[gl:Materia]]
[[ko:물질]]
[[io:Materio]]
[[id:Materi]]
[[ia:Materia]]
[[it:Materia (fisica)]]
[[he:חומר]]
[[ms:Jirim]]
[[nl:Materie]]
[[ja:物質]]
[[pl:Materia (fizyka)]]
[[pt:Matéria]]
[[ru:Вещество]]
[[simple:Matter]]
[[sk:Hmota (fyzika)]]
[[sl:Snov]]
[[sr:Материја]]
[[fi:Aine]]
[[sv:Materia]]
[[tl:Materya]]
[[vi:Vật chất]]
[[zh:物质]]
