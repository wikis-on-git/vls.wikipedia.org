[[Ofbeeldienge:Guidogezelle.jpg|right|thumb|Stanbeeld va Guido Gezelle in Brugge]]'''Guido Gezelle''' ([[Brugge]], [[1 meie]] [[1830]] &ndash; [[Kortryk]], [[27 november]] [[1899]]) is e bekende [[schryver]] van [[Belgje]]. 

't Wos ne Vlamschn lyrischen dichter en vertoaler. J'is surtout gekend vô zyn gedicht'n in 't West-Vlams over de nateure en zyn beeldend toalgebruuk. Y was de noenkel van de schryver [[Stijn Streuvels]] (Frank Lateur).

== Leven & werk ==
Gezelle wierd in 1854 toet paster gewyd. Derachter giengt y noa 't klêen Seminarie in [[Roeseloare]] woa dat y lêroare poëzie wierd en ook 't latste dêel van z'n pasteripleidienge krêeg. J' ad styf dichte vriendschapsreloaties me zyn lêerliengen en zyn favoriete leerling wa Eugène van Oye. Y wildege da Eugène paster wierd, moa dien most nie van z'n moedre. Deurda Gezelle ip zukk'n persôonlyke maniere lessegaf, krêeg 't y z'n oentslag en 
j'is ulppaster gewerden in Brugge. Doar ad y een zwygperiode terwijl dat y in Roeseloare een bloeiperiode a. In Brugge eet y ander werk gedoan, lyk 200.000 papierlingskes geschreven mee West-Vlamsche uutdrukkingen en woorden. [[Leonard Lodewijk De Bo|Leonard De Bo]] et er tonks "Het West-Vlaams Idiotikon" van gemoakt. Gezelle a ôok een tydschriftje: "Loquela".
In 1865 wierd Gezelle benoemd toet oenderpaster in de Walburgakerke in Brugge en derachter is't y na [[Kortryk]] gegoan woar dat y tonks zyn tweede bloeiperiode a. [[August Vermeylen]] ee den boek "Gezelle tot heden" geskreven en da is eigentlyk een eerbetôon an Gezelle. August Vermeylen is dien van "[[Van Nu En Straks]]", woar da Guido Gezelle ôok in de redactie zat van 1893 tot 1894. 

== Dien avond en die roose ==
Een bekend gedicht van Guido Gezelle es "Dien avond en die roose". Da is geschreven vo [[Eugène Van Oye]] en moe em erinneren an z'n pasterroepinge. 't Wordt ook geïnterpreteerd als een liefdegedicht zonder meer, inderdaad gericht aan Eugene Van Oye, zen leerlink. 

::<small><big>Noch nooit een blom zo schoon, van u 
::<small><big>gezocht, geplukt, gelezen,
::<small><big>als die dien avond blonk op u,
::<small><big>en mocht de mijne wezen!
::<small><big>Ofschoon, zoo wel voor mij als u,
::<small><big>- wie zal dit kwaad genezen? -
::<small><big>een uur bij mij, een uur bij u
::<small><big>niet lang een uur mag wezen;
::<small><big>ofschoon voor mij, ofschoon voor u,
::<small><big>zoo lief en uitgelezen,
::<small><big>die rooze, al was ‘t een roos van u,
::<small><big>niet lang een roos mocht wezen,
::<small><big>toch lang bewaart, dit zeg ik u,
::<small><big>‘t en ware ik ‘t al verloze,
::<small><big>mijn hert drie dierbare beelden: u,
::<small><big>dien avond - en - die roose !

[[Categorie:Roeseloare|Gezelle, Guido]]
[[Categorie:West-Vlamsche schryver|Gezelle, Guido]]
[[Categorie:West-Vlamsche dichter|Gezelle, Guido]]
[[Categorie:Gêestelikke|Gezelle, Guido]]

==Bronne==
nevest vele andere werken over Guido Gezelle is er:

VAN DER PLAS, MICHEL, Mijnheer Gezelle. Biografie van een priester-dichter, uutgegeven bia Lannoo Anthos, Tielt, 1998. 

[[de:Guido Gezelle]]
[[en:Guido Gezelle]]
[[eo:Guido Gezelle]]
[[es:Guido Gezelle]]
[[fr:Guido Gezelle]]
[[nl:Guido Gezelle]]
[[ru:Гезелле, Гвидо]]
[[wa:Guido Gezelle]]
