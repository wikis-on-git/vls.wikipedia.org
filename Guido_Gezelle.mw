'''Guido Gezelle''' ([[Bruhhe]], 1 mei 1830 &ndash; [[Kortrik]], 27 november 1899) is e beken schriver van [[Belhie]]. 

't Woas ne Vloamsen lierischen dichter en vertoaler. Iejis veural gekend veur zin gedichten int West-Vlaoms over de nature en zin beeldend toalgebruk.

Gezelle i geborn in [[Bruhhe]]. Derachter ginktie na 't klin semenari in [[Roeseloare]]. 't Wa ewa ne roarn dus addie nieveel moaten, ma deur zin kontakt mee Ingelse leerlingn eetie Ingels kunn lern. Guido a veel zeer an z'n greut eufd. Achter 't klin seminari istem begunnen lesse geven in Roeseloare. Zin favoriete leerling wa Eugène van Oye. Ie wildege da Eugène paster wierd, moa ie most nie van z'n moedre. Deurda Gezelle ep zukkn perseunlikke maniere lessegaf ein ze em butengesmeten.

Jis hulppaster gewerden in Bruhhe. Doar attie een zwijgperiode terwijl dattie in Roeselare een bloeiperiode a. In Bruhhe eetie ander werk gedoan, ling 200.000 papierlingskes geskreven mee West-Vloamse uitdrukkingen en woorden. L. De Bo eeter tonks "Het West-Vlaams Idiotikon" van gemoakt. Gezelle a wok een tydskriftje: "Loquela".

Derachter istie na [[Kortrik]] gegoan woar dattie tonks zin tweede bloeiperiode a. [[August Vermeylen]] ee den boek "Gezelle tot heden" geskreven en da is eigentlik een eerbeteun an Gezelle. August Vermeylen is dien van "[[Van Nu En Straks]]", woar da Guido Gezelle wok in de redactie zat van 1893 tot 1894. Bekend gedichtje van Guido Gezelle es "Dien avond en die roose". Da is geskreven vo Eugène Van Oye en moe em erinneren an z'n pasterroepinge.

'Noch nooit een blom zo schoon, van u' <br>
gezocht, geplukt, gelezen,<br>
als die dien avond blonk op u,<br>
en mocht de mijne wezen!<br>
Ofschoon, zoo wel voor mij als u,<br>
- wie zal dit kwaad genezen? -<br>
een uur bij mij, een uur bij u<br>
niet lang een uur mag wezen;<br>
ofschoon voor mij, ofschoon voor u,<br>
zoo lief en uitgelezen,<br>
die rooze, al was ‘t een roos van u,<br>
niet lang een roos mocht wezen,<br>
toch lang bewaart, dit zeg ik u,<br>
‘t en ware ik ‘t al verloze,<br>
mijn hert drie dierbare beelden: u,<br>
dien avond - en - die roose!<br>

ut "dien avond en die roose"
Guido Gezelle

[[Category:Roeseloare|Gezelle, Guido]]
[[category:Vlamse schriver|Gezelle, Guido]]
[[category:Vlamse dichter|Gezelle, Guido]]


[[de:Guido Gezelle]]
[[en:Guido Gezelle]]
[[eo:Guido Gezelle]]
[[es:Guido Gezelle]]
[[fr:Guido Gezelle]]
[[nl:Guido Gezelle]]
[[ru:Гезелле, Гвидо]]
[[wa:Guido Gezelle]]
