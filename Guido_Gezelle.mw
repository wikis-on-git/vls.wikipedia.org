[[Ofbeeldienge:Guidogezelle.jpg|right|thumb|Stanbeeld va Guido Gezelle in Brugge]]
'''Guido Gezelle'''  ([[Brugge]], [[1 meie]] [[1830]] – [[Kortryk]], [[27 november]] [[1899]]) was een West-Vlamschn dichter, toalgeleerde, vertoaler en publicist.

J'is surtout gekend vô z’n lyrische gedichtn in 't West-Vlams over de nateure en zyn beeldnd toalgebruuk. 


== Leven & werk ==
Gezelle wierd in 1854 toet paster gewyd. Derachter giengt y noa 't klêen Seminarie in [[Roeseloare]] woa dat y lêroare poëzie wierd en ook 't latste dêel van z'n pasteripleidienge krêeg. J'ad styf dichte vriendschapsreloaties me zyn lêerliengen en zyn favoriete leerling wa Eugène van Oye. Y wildege da Eugène paster wierd, moa dien most nie van z'n moedre. Deurda Gezelle ip zukkn persôonlikke maniere lessegaf, krêeg 't y z'n oentslag en 
j'is ulppaster gewerden in Brugge. Doar ad y een zwygperiode terwijl dat y in Roeseloare een bloeiperiode a. In Brugge eet y ander werk gedoan, lik 200.000 papierlingskes geschreven mee West-Vlamsche uutdrukkingen en woorden. [[Leonard Lodewijk De Bo|Leonard De Bo]] et er tonks "Het West-Vlaams Idiotikon" van gemoakt. Gezelle a ôok een tydschriftje: "Loquela".

In 1865 wierd Gezelle benoemd toet oenderpaster in de Walburgakerke in Brugge en derachter is't y na [[Kortryk]] gegoan woar dat y tonks zyn tweede bloeiperiode a. 

In  1884 is Gezelle ook in contact gekommn me [[Frans-Vloandern]]. Lik dat’n g’interesseerd was in de Vlamsche toale gingt’n ook luustern noa de toale van de sedert 1713 (by de Vrede van Utrecht) ofgescheidn Vloamingn in de [[Westoek]], die een ouder [[Frans-Vlams|Vlaemsch]] bewoard addn. Gezelle is ton ook verkoozn tout lid van ’t Comité Flamand de France.  
==Chronologie== 
*1830: 1 meie: geboorte
*1846: Roeseloare: humaniorastudies an ’t Kleen Seminarie
*1850: Brugge: pasteripleidinge an ’t Groot Seminarie
*1854: Paster (10 juni) en leroare an ’t Kleen Seminarie in Roeseloare
*1857: Poësisleroare (tout 1859)
*1858: Debuteert als dichter me “Kerkhofblommen” en “Vlaemsche dichtoefeningen”.
*1860: Rector Ingels college en professor filosofie an ‘t Ingels Seminarie in Brugge. Publiceert XXXIII Kleengedichtjes
*1861: Vice-rector van ‘t Ingels Seminarie in Brugge
*1862: Gedichtn, gezangn en gebeedn
*1864: Politieke journalistiek in de gazette ’t Jaer 30 (wekeliks, tout 1870)
*1865: Benoeminge tout onderpaster van de Sint-Walburgaparochie in Brugge. Redacteur van “Rond den Heerd”, een volkskundig en cultureel weekblad
*1872: Benoeminge tout onderpaster van de Onze-Lieve-Vrouwparochie in Kortryk
*1873: Journalist en publicist in de platselike pers (in “De Vryheid”, loater in de “Gazette van Kortryk”)
*1880: Nieuwe verzoamelbundel: “Liederen, eerdichten et reliqua”
*1881: Start met een toalkundig tydschrift: Loquela
*1886: Vertoalinge van “The Song of Hiawatha” van H.W. Longfellow
*1889: Directeur van een klene kloostergemeenschap van Fransche nunn in Kortryk
*1890: Eén van de iprichters van “Biekorf”, een volkskundig tydschrift
*1893: Tijdkrans
*1897: Rijmsnoer. Start met de vertoalinge van “Meditationes Theologicae” (Goddelike beschouwingn)
*1899: Benoeminge tout directeur (chaplain) van ‘t Ingels Klooster van kanunnikessn in Brugge. Gestorvn in Brugge ip 27 november
*1901: Publicoatie van de postume bundel “Laatste verzen”
==Varia==
*Guido Gezelle was de noenkel van de schryver [[Stijn Streuvels]] (Frank Lateur).
*[[August Vermeylen]] eet den boek "Gezelle tot heden" geschreevn, een eerbetôon an Gezelle. August Vermeylen was één van de iprichters van "Van Nu En Straks", woavan da Guido Gezelle ook in de redactie zat van 1893 tot 1894.

== Dien avond en die roose ==
Een bekend gedicht van Guido Gezelle es "Dien avond en die roose". Da is geschreven vo [[Eugène Van Oye]] en moe em erinneren an z'n pasterroepienge. 't Wordt ook geïnterpreteerd als een liefdesgedicht zonder meer. 

::<small><big>Noch nooit een blom zo schoon, van u 
::<small><big>gezocht, geplukt, gelezen,
::<small><big>als die dien avond blonk op u,
::<small><big>en mocht de mijne wezen!
::<small><big>Ofschoon, zoo wel voor mij als u,
::<small><big>- wie zal dit kwaad genezen? -
::<small><big>een uur bij mij, een uur bij u
::<small><big>niet lang een uur mag wezen;
::<small><big>ofschoon voor mij, ofschoon voor u,
::<small><big>zoo lief en uitgelezen,
::<small><big>die rooze, al was ‘t een roos van u,
::<small><big>niet lang een roos mocht wezen,
::<small><big>toch lang bewaart, dit zeg ik u,
::<small><big>‘t en ware ik ‘t al verloze,
::<small><big>mijn hert drie dierbare beelden: u,
::<small><big>dien avond - en - die roose !

[[Categorie:Roeseloare|Gezelle, Guido]]
[[Categorie:West-Vlamsche schryver|Gezelle, Guido]]
[[Categorie:West-Vlamsche dichter|Gezelle, Guido]]
[[Categorie:Gêestelikke|Gezelle, Guido]]

==Bronne==
Nevest de vele andere werken over Guido Gezelle is er:
* VAN DER PLAS, MICHEL, Mijnheer Gezelle. Biografie van een priester-dichter, uutgegeven bia Lannoo Anthos, Tielt, 1998.

[[de:Guido Gezelle]]
[[en:Guido Gezelle]]
[[eo:Guido Gezelle]]
[[es:Guido Gezelle]]
[[fr:Guido Gezelle]]
[[hu:Guido Gezelle]]
[[nl:Guido Gezelle]]
[[ru:Гезелле, Гвидо]]
[[wa:Guido Gezelle]]
