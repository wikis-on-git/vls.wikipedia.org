{{Dynastie|
| ploatje = [[Ofbeeldienge:Karl den skallige, Nordisk familjebok.png|200px]]
| noame = Karel II, den Kletsn
| leevn = [[823]]- [[877]]
| functie1 = [[Ofbeeldienge:Banner of the Holy Roman Emperor (after 1400).svg|35px|left]] [[Hillig Rôoms Ryk| Keizer van et HRR]]
| periode1 = 875-877
| vôorganger1 = [[Lodewyk II van et Hillig Rôoms Ryk|Lodewyk II]]
| ipvolger1 = [[Karel III den Dikkn]]
| functie2 = [[Ofbeeldienge:Autograf, Karl den store, Nordisk familjebok.png|30px|left]]
[[Frankisch Ryk|Keunink van West-Francië]]
| periode2 = [[843]]-877    
| vôorganger2 = [[Lodewyk den Vroomn]]
| ipvolger2 = Lodewyk den Hakkeloare
| functie3 = [[Ofbeeldienge: Corona ferrea.png|25px|left]]Keunink van Italië
| periode3 = 875-877    
| vôorganger3 = [[Lodewyk II van et Hillig Rôoms Ryk|Lodewyk II]]
| ipvolger3 = Karloman van Oost-Francië
| voader = [[Lodewyk den Vroomn]]
| moeder = Judith van Beiern
}}
'''Karel II''' of '''Karel den Kletsn''' (Frans: ''Charles le Chauve'') van 't Huus van de [[Karoliengers]] ([[Frankfurt am Main]], [[13 juni]] [[823]] - Avrieux (Savoye), [[6 oktober]] [[877]]) was keunink van [[West-Francië]] achter ’t [[Verdrag van Verdun]] in [[843]] en van 875 tout an z’n dôod Keizer van 't [[Hillig Rôoms Ryk]].

==Zyn leevn==
Karel den Kletsn was de joungste zeune van keizer [[Lodewyk den Vroomn]] en z’n twidde vrouwe Judith van Beiern. J'is geboorn in 823 en zyn voader had ton ol drie grôte zeuns me zyn êeste vrouwe: Lotarius I, Lodewyk den Duuts en Pepeyn.

Deur zyn geboorte kwam zyn voader in grôte probleemn, deurdat ’n zyn ipvolgienge ol geregeld had in 817 me de [[Ordinatio Imperii]]. Mo zyn moeder wilde nu dat heur zeuntje ook zyn dêel krêeg. Da was ’t begun van enorme gevechtn tusschn de broers en under voader. 

En da woarn nie d’ênigste probleemn, want van 830 begostn de [[Vikings]] de gebiedn binn te volln. 

In 838 stierf Pepeyn, twi joar vo zyn voader, en dus wast er 'n erfgenoam minder. Z’anveirdegn de ''Ordinatio Imperii'' nie me en in 839 kwoamn z’akkoord met e nieuwe erfregelienge: 't ''Akkoord van Worms''.

Achter den dôod van Lodewyk den Vroomn in 840 eiste Lotharius toch were d’invoerienge van de Ordinatio Imperii.  D’andere woarn nie akkôord en Lotharius begost 'n oorloge teegn z’n broers, mo je verloor in 841 in de Slag by Fontenoy.

In [[842]] slôot Karel me Lodewyk den Duuts den [[Eed van Straatsburg]] teegn Lotharius, woarin dan ze beloofdn van makoar te bluuvn steunn.

==Verdrag van Verdun==
In 843 kwamt er e compromis met 't [[Verdrag van Verdun]] en wierd et Ryk in drie stikkn verdêeld:
*Den oudstn, keizer Lotharius I, krêeg [[Middn-Francië]]
*Lodewyk den Duuts krêeg [[Oost-Francië]]
*Karel den Kletsn krêeg [[West-Francië]]

In 855, achter den dôod van Keizer Lotharius I, wierd z’n Middnryk verdêeld ounder z’n drie zeuns:
* [[Lodewyk II van et Hillig Rôoms Ryk|Lodewyk II]] (825-875) krêeg Itoalië en wierd keizer
* Lotharius II (835-869) 
* Karel van Provence (845-863)
Z’han gin zeuns.

In 860 probeerde Karel den Kletsn de bezittiengn van Karel van Provence te krygn, mo dat is nie gelukt. O Karel van Provence stierf in 863 giengn zyn gebiedn no z’n twi broers keizer Lodewyk II van Itoalië en Lotharius II.

In 870 stierf Lotharius II en by ’t Verdrag van Meerssen, verdêeldn Karel den Kletsn en Lodewyk den Duuts zyn gebiedn ounder makoar. 

O keizer Lodewijk II van Itoalië ook stierf in 875, gienk Karel den Kletsn no Rome en liet hem ip 25 december 875 deur paus Johannes VIII tout Rôoms keizer kroonn.

==Vrouwn en jounges==
Karel den Kletsn trouwde den vêertienstn december [[842]] met Ermentrudis, dochter van Odo, de groaf van Orléans en den twêeëntwientigstn november [[870]] me Richildis van Provence, dochter van Bivinus van Metz.

Met Ermentrudis had ’n neegn jounges woavan dan d’r twêe hem overleefd hen: 
*Lodewyk den Hakkeloare, die hem ipvolgde
*[[Judith van West-Francië]], die in de lente van 862 uut Senslis ountvoerd wierd deur [[Boudewyn I van Vloandern]]. Den dertienstn december 863 zyn ze getrouwd.

Me Richildis had ’n vuuf jounges.

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[be-x-old:Карл II Лысы]]
[[bg:Шарл I (Франция)]]
[[br:Karl Voal]]
[[bs:Karlo II, car Svetog Rimskog Carstva]]
[[ca:Carles II el Calb]]
[[cs:Karel II. Holý]]
[[cy:Siarl Foel]]
[[da:Karl den Skaldede]]
[[de:Karl der Kahle]]
[[en:Charles the Bald]]
[[eo:Karlo la 2-a (Francio)]]
[[es:Carlos el Calvo]]
[[et:Charles II Paljaspea]]
[[eu:Karlos Burusoila]]
[[fa:شارل تاس]]
[[fi:Kaarle Kaljupää]]
[[fr:Charles II le Chauve]]
[[he:שארל הקירח]]
[[hr:Karlo II., francuski kralj]]
[[hu:II. Kopasz Károly császár]]
[[it:Carlo il Calvo]]
[[ja:シャルル2世 (西フランク王)]]
[[ko:카를 2세]]
[[la:Carolus Calvus]]
[[lb:Charles de Plakapp]]
[[mr:टकल्या चार्ल्स]]
[[nl:Karel de Kale]]
[[no:Karl II av Det tysk-romerske rike]]
[[pl:Karol II Łysy]]
[[pt:Carlos II de França]]
[[ro:Carol cel Pleşuv]]
[[ru:Карл II Лысый]]
[[simple:Charles the Bald]]
[[sk:Karol II. (Francúzsko)]]
[[sl:Karel Plešasti]]
[[sr:Карло Ћелави]]
[[sv:Karl den skallige]]
[[tr:Dazlak Karl]]
[[uk:Карл II Лисий]]
[[vi:Charles II le Chauve]]
[[zh:秃头查理]]
