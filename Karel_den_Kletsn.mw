{{Dynastie|
| ploatje = [[Ofbeeldienge:Karl den skallige, Nordisk familjebok.png|200px]]
| noame = Karel II, den Kletsn
| leevn = [[823]]- [[877]]
| functie1 = Keunink van West-Francië 
| periode1 = [[843]]-877    
| vôorganger1 = Lodewyk den Vroomn
| ipvolger1 = Lodewyk den Akkeloare
| functie2 = Keizer van et [[Illig Rôoms Ryk]]
| periode2 = 875-877
| vôorganger2 = Lodewyk II den Duuts
| ipvolger2 = Karel III van Ôost-Francië, den Dikkn
| voader = Lodewyk I, den Vroomn
| moeder = Judith van Beiern
}}
'''Karel II''' of '''Karel den Kletsn''' (Frans: ''Charles le Chauve'') van 't Uus van de [[Karoliengers]] ([[Frankfurt am Main]], [[13 juni]] [[823]] - Avrieux (Savoye), [[6 oktober]] [[877]]) was keunink van [[West-Francië]] achter ’t [[Verdrag van Verdun]] in [[843]] en van 875 tout an z’n dôod Keizer van 't [[Illig Rôoms Ryk]].

==Zyn leevn==
Karel den Kletsn was de joungste zeune van keizer Lodewyk den Vroomn en z’n twidde vrouwe Judith van Beiern.
O Karel ip de weireld kwam a zyn voader ol drie grôte zeuns mè z’n êeste vrouwe: Lotarius, Lodewyk en Pepeyn.

==Ordinatio Imperii==
Lodewyk den Vroomn aa vor e moeilikke keuze gestoan. An êen kant wildeg't ie, volgns de Frankische traditie, z’n ryk verdêeln ounder z’n drie zeuns , mor an d’n andere kant wildeg't ie de êeneid van ‘t [[Frankisch Ryk]], dat deur zyn voader [[Karel den Grôotn]] ipgebouwd was,
in stand oudn. Doarom aad ’n in 817 de ''Ordinatio Imperii'' ipgesteld. Dat ield in da den oudstn, Lotharius, de keizerstitel en ’t ippergezag zou krygn, en Lodewyk den Duuts en Pepeyn van Aquitanië zoun ounderkeuningn zyn over Beiern en Aquitanië. 

Lodewyk aad ’t em nateurlik nie gemakkelik gemakt ot ’n nog e zeune krêeg, die ôok zyn dêel most èn. Da veroorzakte enorme gevechtn tusschn de broers die nu nog minder gingn krygn. En da woarn nie d’ênigste probleemn, want van 830 begostn de [[Vikings]] de gebiedn binn te volln. 

In 838 stierf Pepeyn, twêe joar vô z’n voader en dus wast er 'n erfgenoam minder. Z’anveirdegn de ''Ordinatio Imperii'' van under voader nie mê en in 839 zorgdegn ze, met 't ''Akkoord van Worms'', vor e nieuwe erfregelienge.

==Dôod van Lodewyk den Vroomn==
Achter da Lodewyk den Vroomn in 840 gestorvn was, eiste Lotharius I were d’invoeringe van de Ordinatio Imperii.  D’andere woarn nie akkôord en Lotharius begost 'n oorloge teegn z'n broers.

In [[842]] slôot Karel mè Lodewyk den Duuts den ''Eed van Straatsburg'' teegn Lotharius, woarin dan ze beloofdn van makkoar te bluuvn steunn.

==Verdrag van Verdun==
In 843 kwamt er e compromis met 't [[Verdrag van Verdun]] en wierd et Ryk in drie stikkn verdêeld:
*Den oudstn, Keizer Lotharius I,  krêeg [[Middn-Francië]]
*Lodewyk II den Duuts krêeg [[Oost-Francië]]
*Karel II den Kletsn krêeg [[West-Francië]]

In 855, achter den dôod van Keizer Lotharius I, wierd z’n Middnryk verdêeld ounder z’n drie zeuns:
* Lodewyk II (825-875) krêeg Itoalië en wierd keizer
* Lotharius II (835-869) 
* Karel van Provence (845-863)
Z’aan gin zeuns.

In 860 probeerde Karel den Kletsn de bezittingn van Karel van Provence te krygn, moa dat is nie gelukt. O Karel van Provence stierf in 863 gingn z’n gebiedn noa z’n twêe broers Lodewyk II van Itoalië en Lotharius II.

In 870 stierf ôok Lotharius II en by ’t Verdrag van Meerssen, verdêeldn Karel den Kletsn en Lodewyk den Duuts z’n gebiedn ounder makoar. 

Ot ôok de derde zeune, Keizer Lodewijk II van Itoalië stierf in 875, gink Karel den Kletsn  noa Rome en liet em ip 25 december 875 deur paus Johannes VIII tout Rôoms keizer kroonn.

==Vrouwn en jounges==
Karel den Kletsn trouwde den veertienstn december [[842]] met Ermentrudis, dochter van Odo, de groaf van Orléans en den tweeëntwintigstn november [[870]] mè Richildis van Provence, dochter van Bivinus van Metz.
*Met Ermentrudis aad ’n neegn jounges woavan dan d’r twêe em overleefd èn: Lodewyk den Akkeloare, die em ipvolgde, en [[Judith van West-Francië]], die in de lente van 862 uut Senslis ountvoerd wierd deur [[Boudewyn I van Vloandern]]. Den dertienstn  december 863 zyn ze getrouwd.
*Mè Richildis aad ’n vuuf jounges.

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[be-x-old:Карл II Лысы]]
[[bg:Шарл I (Франция)]]
[[br:Karl Voal]]
[[bs:Karlo II, car Svetog Rimskog Carstva]]
[[ca:Carles II el Calb]]
[[cs:Karel II. Holý]]
[[cy:Siarl Foel]]
[[da:Karl den Skaldede]]
[[de:Karl der Kahle]]
[[en:Charles the Bald]]
[[eo:Karlo la 2-a (Francio)]]
[[es:Carlos el Calvo]]
[[et:Charles II Paljaspea]]
[[fa:شارل تاس]]
[[fi:Kaarle Kaljupää]]
[[fr:Charles II le Chauve]]
[[he:שארל הקירח]]
[[hr:Karlo II., francuski kralj]]
[[hu:II. Kopasz Károly]]
[[it:Carlo il Calvo]]
[[ja:シャルル2世 (西フランク王)]]
[[ko:카를 2세]]
[[la:Carolus Calvus]]
[[lb:Charles de Plakapp]]
[[mr:टकल्या चार्ल्स]]
[[nl:Karel de Kale]]
[[no:Karl II av Det tysk-romerske rike]]
[[pl:Karol II Łysy]]
[[pt:Carlos II de França]]
[[ro:Carol cel Pleşuv]]
[[ru:Карл II Лысый]]
[[simple:Charles the Bald]]
[[sk:Karol II. (Francúzsko)]]
[[sl:Karel Plešasti]]
[[sr:Карло Ћелави]]
[[sv:Karl den skallige]]
[[vi:Charles II le Chauve]]
[[zh:秃头查理]]
