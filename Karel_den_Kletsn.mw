{{Dynastie|
| ploatje = [[Ofbeeldienge:Karl den skallige, Nordisk familjebok.png|200px]]
| noame = Karel II, den Kletsn
| leevn = [[823]]- [[877]]
| functie1 = Keunink van West-Francië 
| periode1 = [[843]]-877    
| vôorganger1 = Lodewyk den Vroomn
| ipvolger1 = Lodewyk den Akkeloare
| functie2 = Keizer van et [[Illig Rôoms Ryk]]
| periode2 = 875-877
| vôorganger2 = Lodewyk II den Duuts
| ipvolger2 = Karel III van Ôost-Francië, den Dikkn
| voader = Lodewyk I, den Vroomn
| moeder = Judith van Beiern
}}
'''Karel II''' of '''Karel den Kletsn''' (Frans: ''Charles le Chauve'') van 't Uus van de [[Karoliengers]] (Frankfurt am Main, [[13 juni]] [[823]] - Avrieux (Savoye), [[6 oktober]] [[877]]) was keunink van [[West-Francië]] achter ’t [[Verdrag van Verdun]] in [[843]] en van 875 tout an z’n dôod Keizer van et [[Illig Rôoms Ryk]].
==Zyn leevn==
Karel den Kletsn was de joungste zeune van keizer Lodewyk den Vroomn en d’n enigstn zeune van z’n twidde vrouwe Judith van Beiern. By ’t Verdrag van Verdun ([[14 februoari]] [[843]]) aad ‘n ‘t westelik dêel geërfd van ’t [[Frankisch Ryk]], dat deur zyn grôotvoader  [[Karel den Grootn]] ipgebouwd was. 

Je was d’n eestn keunink van ’t groundgebied da nu [[Frankryk]] is en soms wordt ’n wel d’n eestn keunink van Frankryk genoemd, moar angezien dat er in dien tyd nog gin sproake was van Frankryk of Duutsland, is  Hugo Capet eigentlik juster. In de lyste van  ''keuningn van Frankryk'' wordt 'n wel gereeknd ols Karel I, en Karel III den Dikkn ols Karel II van Frankryk.

Os z’n voader, Lodewyk den Vroomn in 840 stierf volgde Karels oudste olfbroere Lotharius I em ip. Lotharius erkende de traditie van de [[Frankn]], dat et Ryk van de voader verdeeld most wordn ounder de zeuns, nie. Da betekende oorlog ounder de drie broers. In [[842]] sloot Karel mè Lodewyk den Duuts den Eed van Stroatsburg teegn Lotharius. 
In 843 kwamt er ’n overeenkomste met et [[Verdrag van Verdun]] en wierd et Ryk in drie stikkn verdeeld:
*Den oudstn, Keizer Lotharius I,  kreeg [[Middn-Francië]]
*Lodewyk II den Duuts kreeg [[Oost-Francië]]
*Karel II den Kletsn kreeg [[West-Francië]]

In 855, achter d’n dôod van Keizer Lotharius I wierd z’n Middnryk were verdeeld ounder z’n drie zeuns:
*Lodewyk II (825-875) kreeg Itoalië en wierd keizer
* Lotharius II (835-869) 
* Karel van Provence (845-863)
Z’aan gin zeuns.

In 860 probeerde Karel den Kletsn de bezittingn van Karel van Provence te krygn, moa dat is nie gelukt. O Karel van Provence stierf in 863 gingn z’n gebiedn noa z’n twêe broers Lodewyk II van Itoalië en Lotharius II.

In 870 stierf ôok Lotharius II en by ’t Verdrag van Meerssen, verdeeldn Karel den Kletsn en Lodewyk den Duuts z’n gebiedn ounder makkoar. 

Ot ôok de derde zeune, Keizer Lodewijk II van Itoalië stierf  in 875, gink Karel den Kletsn  noa Rome en liet em ip 25 december 875 deur paus Johannes VIII tout Rôoms keizer kroonn.

==Zyn Vrouwn==
Karel den Kletsn trouwde d'n veertienstn december [[842]] met Ermentrudis, dochter van Odo, de groaf van Orléans en d'n tweeëntwintigstn november [[870]] mè Richildis van Provence, dochter van Bivinus van Metz.
==Zyn Kinders==
*Met Ermentrudis aad ’n neegn kinders woavan dan d’r twêe em overleefd èn: Lodewyk den Akkeloare, die em ipvolgde, en [[Judith van West-Francië]], die in de lente van 862 uut Senslis ountvoerd wierd deur [[Boudewyn I van Vloandern]]. D’n dertienstn  december 863 zyn ze getrouwd.
*Mè Richildis aad ’n vuuf kinders.

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[be-x-old:Карл II Лысы]]
[[bg:Шарл I (Франция)]]
[[br:Charlez ar Moal]]
[[bs:Karlo II, kralj Francuske]]
[[ca:Carles II el Calb]]
[[cy:Siarl Foel]]
[[de:Karl der Kahle]]
[[en:Charles the Bald]]
[[eo:Karlo la 2-a (Francio)]]
[[es:Carlos el Calvo]]
[[et:Charles II Paljaspea]]
[[fa:شارل تاس]]
[[fi:Kaarle Kaljupää]]
[[fr:Charles II le Chauve]]
[[he:שארל הקירח]]
[[hr:Karlo II., francuski kralj]]
[[hu:II. Kopasz Károly]]
[[it:Carlo il Calvo]]
[[ja:シャルル2世 (西フランク王)]]
[[ko:카를 2세]]
[[la:Carolus Calvus]]
[[lb:Charles de Plakapp]]
[[mr:टकल्या चार्ल्स]]
[[nl:Karel de Kale]]
[[no:Karl II av Det tysk-romerske rike]]
[[pl:Karol II Łysy]]
[[pt:Carlos II de França]]
