{{Dynastie|
| noame = Boudewyn V van Vloandern
| leevn = [[1013]] – [[1067]] 
| functie = [[Groaf van Vloandern]]
| periode = [[1035]] – [[1067]]
| vôorganger = [[Boudewyn IV van Vloandern|Boudewyn IV]]
| ipvolger = [[Boudewyn VI van Vloandern|Boudewyn VI]]
| voader = [[Boudewyn IV van Vloandern]]
| moeder = Ogiva van Luxemburg
}}
'''Boudewyn V van Rysel''', byenoamd '''Boudewyn de Grote''' (°1013 - ? [[Rysel]], [[1 september]] [[1067]]) wos e [[Groafschap Vloandern|groaf van Vloandern]].

E wos de zeune van Boudewyn IV en Ogiva van Luxemburg. E volgde zyn voader op ton datn dien dôod wos. In 1028 trouwde Boudewyn V mi Adela van Vrankryk ([[Adela van Mêesn]]).

== Opportunistisch ==
Boudewyn V droaide me de wiend: 'n êne ki kwaamn in opstand teegn de Duutschn keizer, ton were wostn zyn bestn moat. Zyn ênigste bedoelieng wos om land by te krygn, en dat lukte redelik goed. Ounder zyn bewind - en dankzy e geforceernde trouw van zyn zeune Boudewyn VI - kwaam Enegouwn by Vloandern. 

Zyn andern zeune, Robrecht de Fries, trouwde me Geertrui, weeuwe van de groaf van Olland. Azo kost Vloandern oek e stiksje meiklappn voor e grôot dêel van de [[Nederlandn]].

Zyn dochter, Mathilda, trouwde in [[1051]] me [[Willem de Veroveraar]]. Deur dienen trouw krêeg Willem de steun van Boudewyn oet ie in [[1066]] probêerde vo Ingeland te verôveren. Achter eur krôninge, in [[1068]], wierd ze keuniginne Maud. D'er zyn d'er die zeggn da ze zy  't [[tapyt van Bayeux]] zou gemakt èn.

Boudewyn a zukke goe noame dat ie by den dôod van de Franse keunink Hendrik I in [[1060]] voogd wierd van zyne minderjoarige trôonupvolger [[Filips I van Vrankryk|Filips I]].

== Slimme ervormiengn ==
Op binnlands vlak et Boudewyn 't gezag van de groaf nog versterkt deur 't bestuur te reorganiseern (kasselryen in de plekke van gouwn) en te zorgn da de kerke minder te piepn adde. 
E liet e heêle reke nieuwe steedn bouwn om de dinne bevolkte gebiedn beter te verbiengn mi de ryke steedn die an vôornoamlik an de [[kust]] en an de [[Schelde]] lein.
Azo ounstoun [[Toeroet]], [[Yper]], [[Mêesn]], [[Rysel]], en [[Kassel]]. Deze nieuwe steedn woarn d'oofdplekke van e kasselrye, en ze krêegn e joarmart om de commercantn an te trekkn.

[[Categorie:Groaf van Vloandern]]

[[de:Balduin V. (Flandern)]]
[[en:Baldwin V, Count of Flanders]]
[[es:Balduino V de Flandes]]
[[fr:Baudouin V de Flandre]]
[[ja:ボードゥアン5世 (フランドル伯)]]
[[nl:Boudewijn V van Vlaanderen]]
[[pl:Baldwin V Flandryjski]]
[[sv:Balduin V av Flandern]]
