[[Ofbeeldienge:Germanen_50_n._Chr.png|thumb|right|400px|Germoansche Stammn round 50 p. Chr. (Frankn in 't rôod)]]
De '''Frankn''' (Latyn: ''Franci'' of ''gens Francorum'') woarn West-Germoansche stammn die in 't begun van uze joartellienge ten noordn en oostn van de Nederreyn leefdn. 
Olgauwe begostn  ze met under invoasies. Ze vieln ‘t [[Romeins Ryk]] binn en vestigdn under over heel  nôordelik Gallië. 
==De Salische en Ripuarische Frankn==
D’r wierd ol vroeg een ounderscheid gemakt tusschn Salische Frankn en Ripuarische Frankn.
*De Salische Franken vestigdn under officieel in 358 in Toxandrië, ’t gebied tusschn de [[Moas]] en de [[Schelde]], België en Olland van nu.
* De Ripuarische Frankn verbleevn zudelikker, ter oogte van [[Keuln]], round de Reyn.
In d’n tyd van de volksverplatsiengn vestigdn de ''Ripuarische Frankn'' under an d’n andern kant van de Reyn in Gallië. Keuln kwam in under andn en ze bezettegen de streke tusschn Koblenz, Trier en Metz. Round 440 plunderdn ze de stad Trier. Achter e gevecht
slôot de Romeinschn veldeer Flavius Aetius een verdrag, woarby dat ’n  de verantwoordelikeid gaf an de Frankn vô de middenlôop van de Reyn te verdedign. 

In 358 kreegn de ''Salische Frankn'' van de Romeinn de stoatus van ''foederati'' (boundgenootn) over ‘t Romeins gebied in de Scheldevalleie en tusschn de grote riviern. De stoatus van foederati beteeknde dat de Frankn mostn zorgn vô  de verdedigienge van da stik van ‘t Romeins Ryk. Ze mostn ton gin belastiengn betoaln. De Salische Frankn profiteerdn doavan en controleerdn ol gauwe hêel Olland (ounder de riviern) en Nôord-België van nu. Ze paktn de macht over.
[[Ofbeeldienge:Portrait Roi de france Clodion.jpg|thumb|Chlodio, keunink van de Salische Frankn in 425]]
==De Meroviengers==
Tusschn 428 en 448 stound ’t gebied ounder ’t gezag van Chlodio. Je kôos [[Doornik]] ols  machtscentrum. Je wierd ipgevolgd deur z’n zeune [[Merovech]], die de noamgever was van de dynastie van de [[Meroviengers]]. Zyn zeune, Childerik I was de voader van [[Clovis I]].

In 481 volgde Clovis  z’n voader ip ols keunienk van de Salische Frankn in [[Doornik]]. Je was ton zestien joar oud. 
Je liet em loater bekeern tout de Rôomsche kerke en liet em in Reims dôopn deur bisschop Remigius. Uze streekn kwoamn in de volgnde eeuwn mêer en mêer ounder invloed van ’t katholiek gelôof.
[[Ofbeeldienge:Austrasia.jpg|right|thumb|300px|’t Frankisch Ryk ounder Clovis]]
Clovis èt ol de Frankn ounder êen leider verenigd en in 486, tien joar achter ’t ofzettn van d’n latstn keizer van ’t West-Romeins Ryk, Romulus Augustulus, versloegt ‘n Syagrius, de latstn Romeinschn gouverneur in ’t Noordn van Gallië. ’t [[West-Romeins Ryk]] wierd nu vervangn deur ‘t [[Frankisch Ryk]].

’t Nieuw dêel van zyn ryk wierd Neustrië (‘t nieuw land) genoemd en 't oude ôorsprounkelik gebied, Austrasië (‘t ôostelik land). 

Achter d’n dood van Clovis wierd z’n ryk verdeeld ounder z’n vier zeuns en woarn d’er constant spanningn tusschn Austrasië en Neustrië. Mêer of ounderd joar lank woarn  z’in  oorlog. De gebiedn zyn nog verenigd gewist ounder Chlotarius en ôok ounder Clothar II, moa da deurde nie lange.

In de 7e eeuwe begost de periode van de [[Hofmeier]]s. 
Pepeyn  van Herstal, Hofmeier van Austrasië, van 't uus van de [[Pepinidn]], versloeg in 687 Berthar, Hofmeier van Neustrië, in Tertry. Van nu vôors woarn de twêe rykn definitief verenigd. Pepeyn van Herstal was de latstn van de Pepinidn omda zyn ounwettige zeune, Karel Martel, nie erkend was. 

’t Uus van de Pepinidn wierd ipgevolgd deur de [[Karoliengers]].

==De Karoliengers==
Ot de zeune van Karel Martel, [[Pepeyn den Kortn]], in 751 keunink van de  Frankn wierd en Bourgondië overwonn aad, begostn de noamn en de binngrenzn te vervoagn en wierd er ollene nog moa geklapt van ‘t Frankisch Ryk.

In ’t joar 800 wierd Pepeyns zeune, [[Karel den Grootn]] ip [[Kestdag]] deur paus Leo III gekrôond tout nieuwn keizer van 't West-Romeins Ryk, een titel die nie mê sedert 476 in West-Europa gebruukt was en dus achter een ounderbrekienge van 324 joar. ’t Ryk wierd theoretisch were vôortgezet ols ’t [[Karoliengers|Karolingisch]] [[Illig Rôoms Ryk]].

[[Categorie: Frankisch Ryk]]
[[af:Franke]]
[[als:Franken (Volk)]]
[[ar:فرنكيين]]
[[bg:Франки]]
[[bs:Franci]]
[[ca:Franc (poble germànic)]]
[[ceb:Francs]]
[[cs:Frankové]]
[[cv:Франксем]]
[[da:Frankerne]]
[[de:Franken (Volk)]]
[[el:Φράγκοι (φυλή)]]
[[en:Franks]]
[[eo:Frankoj]]
[[es:Pueblo franco]]
[[et:Frangid]]
[[eu:Frankoak]]
[[fa:فرانکها]]
[[fi:Frankit]]
[[fr:Francs]]
[[fy:Franken]]
[[he:פרנקים]]
[[hr:Franci]]
[[id:Frank]]
[[it:Franchi]]
[[ja:フランク人]]
[[la:Franci]]
[[lv:Franki]]
[[nl:Franken (volk)]]
[[nn:Frankarar]]
[[no:Frankerne]]
[[pl:Frankowie]]
[[pt:Francos]]
[[ro:Franci]]
[[ru:Франки]]
[[scn:Franchi]]
[[simple:Franks]]
[[sl:Franki]]
[[sr:Франци]]
[[sv:Franker]]
[[uk:Франки]]
[[zh:法蘭克人]]
