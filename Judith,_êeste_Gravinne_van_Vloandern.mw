'''Judith van West-Francie''' (geboren ca. [[844]] en gestorven in [[870]]) was d'ééste gravinne van [[Groafschap Vloandern|Vloandern]].

==Leevn==
Judith was een dochtere van [[Karel de Kale]], Koarel de Klets dè me zeggen, de keunink van [[Vrankriek|Frankriek]].  Os ze twolf joar oed was, den [[eersten oktober]] van 't joar [[856]], wier ze getrouwd mè een Iengelsen keunink, [[Aethelwulf van Wessex]].  Achter d'ètie in 858 z'n keirssse uutgebloazen haad, most ze trouwen met heur stiefzeune, [[Aethelbald van Wessex]], een zeune van [[Aethelwulf]] uut 't eerste bedde en die ook keunink van [[Iengeland]] wier.  Mo je gienk tie ook dood en ze kwaamp zie ip heur zeventienste ton mo were no Frankriek. In ofwachtienge van een volgende trouwkandidoat staak heur voader heur bie den bisschop van Senlis.

Ols wanneer da [[Boudewijn I met de IJzeren Arm|Boudewijn]], loater genoemd <i>met den Iezeren Orem</i>, eur uut Senlis oentvoerdege tegen Kestdag [[861]], liet eur voader z'olle twee in den ban van de kerke sloan.  Ze vluchttegen éést no [[Lothariengen]] en loater zelfs no [[Rôme]].  Do leien ze under gevol bloot an de paus [[Nikolaas I]] die e vriendelik brieftjie schreef no heur voader [[Karel de Kale]]. Da kwam ton nog 't hope met een dreigement van de schoonzeune Boedewien datie wel e ki zoe kunnen 't hope doen mè de Vikings die de noordzeekuste in gevoar brochten. Woar ip dat Koarel liet weten datie nie kostte weerstoan an de driengende vrage van de paus dat ie zoed hand over herte geleid hen. Den dertiensten  december [[863]] trouwdege Judith mè Boedewijn en kreeg ze ols trouwcadeau van heur voader de [[Pagus Flandrensis]] of anders gezeid 't graafschap Vlaanderen.  [[Boudewijn I met de Ijzeren Arm]] wordt dorom aanzien ols den éésten graaf van [[Groafschap Vloandern]] en dank zie Judith kosten de Vlamse graven toe in de 12ste eeuwe stoefen ip under [[Karolingers|Karolingische]] ofkomste.  Die twee aan 'thope vier kienders: [[Karel]], [[Boudewijn II de Kale|Boudewijn]], (nog een kletskop in de familie), [[Gunhilda]] en [[Rudolf]].  'T ééste is joenk gestorv'n, mo de drie andere en 't verre gebrocht.



[[Categorie:Middelêeuwen]]
[[Categorie: Geschreevn in 't Brugs]]
