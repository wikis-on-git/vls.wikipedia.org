'''Judith van West-Francie''' (geboren ca. [[844]] en gestorven in [[870]]) was d'èèste gravinne van [[Groafschap Vloandern|Vloandern]].

==Leevn==
Judith was un dochtre van [[Karel de Kale]], de keunink van [[Vrankriek]].  Os ze twolf joar oed was, up [[1 oktober]] [[856]], wer ze uutge'uuwelikt an den Iengelsen keunink [[Aethelwulf van Wessex]].  Os den deen stierf trouwde ze un bitje loater in [[858]] me [[Aethelbald van Wessex]], een zeune van [[Aethelwulf]] uut un ander uuwelik, die em upvolgde ols keunink van [[Iengeland]].  Os ook den deen dood gienk kèèrde ze up ur 17ste were no Vrankriek.  Ur voader platste eur in Senlis oender toezicht van den bisschop.

Os [[Boudewijn I met de IJzeren Arm|Boudewijn]], loater genoemd <i>met den Ijzeren Arm</i>, eur uut Senlis oentvoerde roend Kestdag [[861]], liet eur voader under in de ban van de kerke sloan.  Ze vluchtten èèst noa [[Lothariengen]] en loater zelfs no [[Rôme]].  Ze legden doar under zake voarn an Paus [[Nikolaas I]] die me correspondensie oenderandelde me [[Karel de Kale]].  Deur die bemiddelienge en bliekboar ook deur et dreigement van Boudewijn dat ie em wel e ki zoe kunnen ansluut'n bie de Vikings die de noordzèèkust bedreigden, gaf Karel uutendelik toe.  Up 13 december [[863]] trouwde Judith me Boudewijn en kreegn ze ols cadeau de [[Pagus Flandriensis]] ols lèèn.  [[Boudewijn I met de Ijzeren Arm]] wordt dorom anzien ols den èèsten groaf van [[Groafschap Vloandern]] en dank zie Judith kosten de Vlamse graven under toe in de 12ste èèuwe beroepen up under [[Karolingers|Karolingische]] afkomste.  Z'an toppe vier kienders: [[Karel]], [[Boudewijn II de Kale|Boudewijn]], [[Gunhilda]] en [[Rudolf]].  'T èèste is joenk gestorv'n, moa de latste drie en 't verre geschipt.

[[Categorie:Middelêeuwen]]
