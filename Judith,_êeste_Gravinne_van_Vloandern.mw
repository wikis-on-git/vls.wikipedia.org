{{Streektoale|Brugs}}

'''Judith van West-Francie''' (geboren ca. [[844]] en gestorven in [[870]]) was d'ééste gravinne van [[Groafschap Vloandern|Vloandern]].

==Leevn==
Judith was een dochtere van [[Karel de Kale]], de keunink van [[Vrankryk|Vrankryk]].  Os ze twolf joar oud was, den [[1 oktober|eerstn oktober]] van 't joar [[856]], wier ze getrouwd me den Iengelsen keunink, [[Aethelwulf van Wessex]].  Achter dat ie in 858 z'n keirse uutgebloazen aad, most ze trouwen met ur stiefzeune, [[Aethelbald van Wessex]], een zeune van [[Aethelwulf]] uut 't ééste bedde en die ook keunink van [[Iengeland]] wier.  Moa je gienkt ie ook dood en ze kwaam zy ip ur zeventienste ton moa were noa Vrankryk. In ofwachtienge van een volgende trouwkandidoat platste ur voader ur ounder toezicht van den bisschop van Senlis.

Ols [[Boudewyn I van Vloandern]], loater genoemd <i>met den Ijzeren Arm</i>, ur uut Senlis ontvoerdige tegen Kestdag [[861]], liet ur voader z'olle twee in den ban van de kerke sloan.  Ze vluchtigen éést noa [[Lotharingn]] en loater zelfs noa [[Rôme]].  Do leien ze under gevol uut an de paus [[Nikolaas I]] die een brief schreef noar ur voader [[Karel de Kale]]. Da kwam ton nog t'ope met een dreigement van Boudewyn dat ie wel e kêe zoe kunnen t'ope doen me de Vikings die de noordzeekust bedreigdegen. Woar ip dat Koarel liet weetn dat ie nie kost weerstoan an de dringende vrage van de paus dat ie zoed and over erte geleid èn. Den dertiensten december [[863]] trouwdige Judith mè Boudewyn en kreeg ze ols trouwcadeau van ur voader de [[Pagus Flandrensis]] of anders gezeid 't [[Groafschap Vloandern|Graafschap Vlaanderen]]. Boudewyn I met de IJzeren Arm wordt doarom aanzien ols den éésten graaf van 't Graafschap en dank zy Judith kostn de Vlaamsche graven toe in de 12ste eeuwe stoefn ip under [[Karolingers|Karolingische]] ofkomst.  Judith van West-Francie en Boudewyn met de IJzeren Arm aan t'ope vier kienders: [[Karel]], [[Boudewijn II de Kale|Boudewijn]], [[Gunhilda]] en [[Rudolf]]. 't Eéste is jounk gestorvn, mo de drie andere en 't verre geschipt.

[[Categorie:Middelêeuwen]]

[[en:Judith of Flanders]]
[[es:Judith de Francia]]
[[fr:Judith de France]]
[[nl:Judith van West-Francië]]
