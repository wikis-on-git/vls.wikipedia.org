{{plat|brugs}}

'''Judith van West-Francie''' (geboren ca. [[844]] en gestorven in [[870]]) was d'ééste gravinne van [[Groafschap Vloandern|Vloandern]].

==Leevn==
Judith was een dochtere van [[Karel de Kale]], de keunink van [[Vrankriek|Frankriek]].  Os ze twolf joar oed was, den [[eersten oktober]] van 't joar [[856]], wier ze getrouwd me den Iengelsen keunink, [[Aethelwulf van Wessex]].  Achter d'ètie in 858 z'n keirse uutgebloazen aad, most ze trouwen met eur stiefzeune, [[Aethelbald van Wessex]], een zeune van [[Aethelwulf]] uut 't eerste bedde en die ook keunink van [[Iengeland]] wier.  Moa je gienkt ie ook dood en ze kwaamp zie ip eur zeventienste ton moa were noa Frankriek. In ofwachtienge van een volgende trouwkandidoat stakt eur voader eur bie den bisschop van Senlis.

Ols [[Boudewijn I met de IJzeren Arm|Boudewijn]], loater genoemd <i>met den Ijzeren Arm</i>, eur uut Senlis oentvoerdige tegen Kestdag [[861]], liet eur voader z'olle twee in den ban van de Kerke sloan.  Ze vluchtigen èèst noa [[Lothariengen]] en loater zelfs noa [[Rôme]].  Do leien ze under gevol uut an de paus [[Nikolaas I]] die een brief schreef noar eur voader [[Karel de Kale]]. Da kwam ton nog t'ope met een dreigement van Boudewijn dat ie wel e kêe zoe kunnen t'ope doen me de Vikings die de noordzeekust bedreigdigden. Woar ip dat Koarel liet weet'n dat ie nie kost weerstoan an de driengende vrage van de paus dat ie zoed and over erte geleid èn. Den dertiensten december [[863]] trouwdige Judith mè Boudewijn en kreeg ze ols trouwcadeau van eur voader de [[Pagus Flandrensis]] of anders gezeid 't [[Groafschap Vlaanderen]].  [[Boudewijn I met de Ijzeren Arm]] wordt doarom aanzien ols den éésten graaf van 't Groafschap Vloandern en dank zie Judith kost'n de Vlamse graven toe in de 12ste eeuwe stoefn ip under [[Karolingers|Karolingische]] ofkomst.  Judith van West-Francie en Boudewijn met de Ijzeren Arm aan t'ope vier kienders: [[Karel]], [[Boudewijn II de Kale|Boudewijn]], [[Gunhilda]] en [[Rudolf]].  'T ééste is joenk gestorv'n, mo de drie andere en 't verre geschipt.



[[Categorie:Middelêeuwen]]
[[Categorie: Geschreevn in 't Brugs]]
