'''Judith van West-Francie''' (geboren ca. [[844]] en gestorven in [[870]]) was d'èèste gravinne van [[Groafschap Vloandern|Vloanderen]].

==Leevn==
Judith was un dochtre van [[Karel de Kale]] de keunink van Frankriek.  Os ze twolf joar oed was, up [[1 oktober]] [[856]], wer ze ûtge'ûwelikt an den Iengelsen keunink Aethelwulf van Wessex.  Os den deen stierf trouwde ze un bitje loater in [[858]] me Aethelbald van Wessex, un zeune van Aethelwulf ût un ander ûwelik, die em upvolgde ols keunink van Iengeland.  Os ook den deen dood gienk kèèrde ze up ur 17ste were no Frankriek.  Ur voader platste ur in Senlis oender toezicht van den bisschop.

Os Boudewijn, loater genoemd 'met den Ijzeren Arm', ur ût Senlis oentvoerde roend Kestdag 861, liet ur voader under in de ban van de kerke sloan.  Ze vluchtten èèst noa Lothariengen en loater zelfs no [[Rôme]].  Ze legden doar under zake voaren an Paus Nikolaas I die me correspondensie oenderandelde me Karel de Kale.  Deur die bemiddelienge en bliekboar ook deur ut dreigement van Boudewijn dat ie em wel e ki zoe kunnen anslûten bie de vikings die de noordzèèkust bedreigden, gaf Karel ûtendelik toe.  Up 13 december [[863]] trouwde Judith me Boudewijn en kregen ze ols cadeau de Pagus Flandriensis ols lèèn.  [[Boudewijn met den Ijzeren Arm]] wordt dorom anzien ols den èèsten groaf van Vloanderen en dank zie Judith kosten de Vlamse graven under toe in de 12ste èèuwe beroepen up under karolingische afkomste.  Z'ân toppe vier kienders: Karel, Boudewijn, Gunhilda en Rudolf.  'T èèste is joenk gestorv'n, moa de latste drie en 't verre geschipt.
[[Categorie:Middelêeuwen]]
