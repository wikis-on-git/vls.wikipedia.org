'''Judith van West-Francie''' (geboren ca. [[844]] en gestorven in [[870]]) was d'ééste gravinne van [[Groafschap Vloandern|Vloandern]].

==Leevn==
Judith was een dochtere van [[Karel de Kale]], de keunink van [[Vrankriek|Frankriek]].  Os ze twolf joar oed was, den [[eersten oktober]] van 't joar [[856]], wier ze getrouwd me den Iengelsen keunink, [[Aethelwulf van Wessex]].  Achter d'ètie in 858 z'n keirssse uutgebloazen aad, most ze trouwen met eur stiefzeune, [[Aethelbald van Wessex]], een zeune van [[Aethelwulf]] uut 't eerste bedde en die ook keunink van [[Iengeland]] wier.  Mo je gienk tie ook dood en ze kwaamp zie ip eur zeventienste ton mo were no Frankriek. In ofwachtienge van een volgende trouwkandidoat stakt eur voader ur bie den bisschop van Senlis.

Ols [[Boudewijn I met de IJzeren Arm|Boudewijn]], loater genoemd <i>met den Iezeren Orem</i>, eur uut Senlis oentvoerdege tegen Kestdag [[861]], liet eur voader z'olle twee in den ban van de kerke sloan.  Ze vluchttegen èèst no [[Lothariengen]] en loater zelfs no [[Rôme]].  Do leien ze under gevol ût an de paus [[Nikolaas I]] die een brief schreef noar ur voader [[Karel de Kale]]. Da kwam ton nog 't hope met een dreigement van de schoonzeune Boedewien dat ie wel e ki zoe kunnen 't hope doen me de Vikings die de noordzeekust bedreigdegden. Woar ip dat Koarel liet weten dat ie nie kost weerstoan an de driengende vrage van de paus dat ie zoed hand over herte geleid hen. Den dertiensten  december [[863]] trouwdege Judith mè Boudewijn en kreeg ze ols trouwcadeau van heur voader de [[Pagus Flandrensis]] of anders gezeid 't graafschap Vlaanderen.  [[Boudewijn I met de Ijzeren Arm]] wordt dorom aanzien ols den éésten graaf van 't [[Groafschap Vloandern]] en dank zie Judith kosten de Vlamse graven toe in de 12ste eeuwe stoefen ip under [[Karolingers|Karolingische]] ofkomst.  Judith van West-Francie en Boudewijn met de Ijzeren Arm aan 'thope vier kienders: [[Karel]], [[Boudewijn II de Kale|Boudewijn]], [[Gunhilda]] en [[Rudolf]].  'T ééste is joenk gestorv'n, mo de drie andere en 't verre geschipt.



[[Categorie:Middelêeuwen]]
[[Categorie: Geschreevn in 't Brugs]]
