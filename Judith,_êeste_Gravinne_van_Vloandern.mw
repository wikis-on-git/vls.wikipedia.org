{{plat|Brugs}}

'''Judith van West-Francie''' (geboren ca. [[844]] en gestorven in [[870]]) was d'ééste gravinne van [[Groafschap Vloandern|Vloandern]].

==Leevn==
Judith was een dochtere van [[Karel de Kale]], de keunink van [[Vrankryk|Vrankryk]].  Os ze twolf joar oed was, den [[eersten oktober]] van 't joar [[856]], wier ze getrouwd me den Iengelsen keunink, [[Aethelwulf van Wessex]].  Achter da tie in 858 z'n kèèse ûtgebloazen aad, most ze trouwen met ur styfzeune, [[Aethelbald van Wessex]], een zeune van [[Aethelwulf]] ût 't èèste bedde en die ook keunink van [[Iengeland]] wier.  Moa je gienkt ie ook dood en ze kwaamp zie ip ur zeventienste ton moa were noa Vrankryk. In ofwachtienge van een volgende trouwkandidoat platste ur voader ur oender toezicht van den bisschop van Senlis.

Ols [[Boudewijn I van Vlaanderen]], loater genoemd <i>met den Ijzeren Arm</i>, ur ût Senlis oentvoerdige tegen Kestdag [[861]], liet ur voader z'olle twee in den ban van de Kerke sloan.  Ze vluchtigen èèst noa [[Lotharyngen]] en loater zelfs noa [[Rôme]].  Do leien ze under gevol ût an de paus [[Nikolaas I]] die een brief schreef noar ur voader [[Karel de Kale]]. Da kwam ton nog t'ope met een dreigement van Boudewijn dat ie wel e kêe zoe kunnen t'ope doen me de Vikings die de noordzeekust bedreigdigden. Woar ip dat Koarel liet weetn dat ie nie kost weerstoan an de dryngende vrage van de paus dat ie zoed and over erte geleid èn. Den dertiensten december [[863]] trouwdige Judith mè Boudewijn en kreeg ze ols trouwcadeau van ur voader de [[Pagus Flandrensis]] of anders gezeid 't [[Groafschap Vlaanderen]].  [[Boudewijn I van Vlaanderen|Boudewijn I met de Ijzeren Arm]] wordt doarom aanzien ols den éésten graaf van 't Graafschap Vloandern en dank zie Judith kostn de Vlaamsche graven toe in de 12ste eeuwe stoefn ip under [[Karolingers|Karolingische]] ofkomst.  Judith van West-Francie en Boudewijn met de Ijzeren Arm aan t'ope vier kienders: [[Karel]], [[Boudewijn II de Kale|Boudewijn]], [[Gunhilda]] en [[Rudolf]].  'T èèste is joenk gestorv'n, mo de drie andere en 't verre geschipt.

[[Categorie:Middelêeuwen]]
