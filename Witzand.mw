[[Ofbeeldienge:Witzand_strand.jpg|thumb|<center>Witzand ligt an d'[[Opoalkust]]]]
[[Ofbeeldienge:Witzand_kerke.jpg|thumb|<center>De kerke]]
[[Ofbeeldienge:Witzand_bunkers.jpg|thumb|<center>Bunkers van de [[Atlantikwall]]]]

'''Witzand''' (Frans '''Wissant''') es e [[Fransche]] gemeente geleegn in et departmenent [[Nauw van Kales]].

==Liggienge==
't Stadje ligt an de schone [[Opoalkust]], ongeveer tusschn [[Koap Blankenesse]] en [[Koap Zwartenesse]]. 't Noemt emzelve ''le perle sauvage d'Opale'' (de wilde peirel van d'Opoalkust).

==Bitje geschiedenisse==
An 't strand van Witzand liggn d'r zwoare bunkers. Die maktn deel uut van den [[Atlantikwall]] die de Duutschers angeleid addn binst den [[Twiddn Weireldoorloge]]. Die kustverdedigienge liep van [[Nôorweegn]] tot [[Spanje]] en wos bedoeld vo nen meugelikschn anvol van de geallieerdn of te sloan. Die wos surtout in Vrankryk langs 't [[Kanoal]] styf uutgewerkt en zwoar bewakt. Want den oversteek vanuut [[Iengeland]] wos doa 't korst van ol, en dus goenk [[Hitler]] d'r van uut dan ze langs doar giengn anvolln.

==Overstromienge in 2007==
Up den [[19 moarte|19sten moarte]] [[2007]] wos 't oogty, mei stravve noorderwindn en gigantisch oge zeegolvn. De stroatn stondn enstens onder woater en 't zeewoater sloeg de duunn over 'n dyk. 't Gevolg was desastreus: de mienschn in de wunstn langs den dyk moestn geëvacueerd zyn, et deur 't gewicht van 't woater en 't zand zakte den dyk van Witzand deure over e hele lengte. Up den bovenstn foto zie je bitje vodder langs den dyk nog de zwoare steenbrokkn liggn die de gemeente eit loatn anvoern.

{{Streektoale|Werviks}}

[[Categorie:Nauw van Kales]]
