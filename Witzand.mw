{{Patrôon:Infobox Fransche gemêente
|naam = Witzand
|officieel = Wissant
|kaart=
|kaartbijschrift=
|regio = [[Nord-Pas De Calais]]
|departement = [[Nauw van Kales]]
|arroundissement = [[Bonen]]
|kanton = Marquise
|opp= 12,79
|inw = 1186
|datum1 = 1999
|dichtheid = 92
|burgemeester = Claude Delliaux
|postcode = 62179
|web = http://www.ville-wissant.fr
|
}}

'''Witzand''' (Frans: ''Wissant'') es e [[Vrankryk|Frans]] stadje geleegn in 't departement [[Nauw van Kales]].

==Liggienge==
't Stadje ligt an de [[Opoalkust]], ongeveer tusschn [[Koap Blankenesse]] en [[Koap Zwartenesse]]. 't Noemt emzelve ''le perle sauvage d'Opale'' (de wilde peirel van d'Opoalkust).

==Bitje geschiedenisse==
An 't strand van Witzand liggn d'r zwoare bunkers. Die maktn deel uut van den [[Atlantikwall]] die de Duutschers angeleid addn binst den [[Twiddn Weireldoorloge]]. Die kustverdedigienge liep van [[Nôorweegn]] tot [[Spanje]] en wos bedoeld vo nen meugelikschn anvol van de geallieerdn of te sloan. Die wos surtout in Vrankryk langs 't [[Kanoal]] styf uutgewerkt en zwoar bewakt. Want den oversteek vanuut [[Iengeland]] wos doa 't korst van ol, en dus goenk [[Hitler]] d'r van uut dan ze langs doar giengn anvolln.

==Overstromienge in 2007==
Up den [[19 moarte|19sten moarte]] [[2007]] wos 't oogty, mei stravve noorderwindn en gigantisch oge zeegolvn. De stroatn stondn enstens onder woater en 't zeewoater sloeg de duunn over 'n dyk. 't Gevolg was desastreus: de mienschn in de wunstn langs den dyk moestn geëvacueerd zyn, et deur 't gewicht van 't woater en 't zand zakte den dyk van Witzand over e hele lengte deure. Up den lienkschn foto zie je langs den dyk e bitje vodder nog de zwoare granietbrokkn liggn die de gemeente eit loatn anvoern.

==Varia==
Witzand es styf populair by touristn en by [[windsurfn|windsurfers]]. 't Zou een van de beste plekkn van heel Vrankryk zyn vo te surfn.

{| border="0"
|
<!------- KOLOM 1 -------> 
[[Ofbeeldienge:Witzand_strand.jpg|thumb|Witzand ligt an d'[[Opoalkust]]]]
|
<!------- KOLOM 2 -------> 
[[Ofbeeldienge:Witzand_kerke.jpg|thumb|De kerke van Witzand]]
|
<!------- KOLOM 3 -------> 
[[Ofbeeldienge:Witzand_bunkers.jpg|thumb|Bunkers van de [[Atlantikwall]]]]
|}

{{Streektoale|Werviks}}

[[Categorie:Nauw van Kales]]

[[ceb:Wissant]]
[[de:Wissant]]
[[en:Wissant]]
[[es:Wissant]]
[[fr:Wissant]]
[[it:Wissant]]
[[nl:Wissant]]
[[oc:Wissant]]
[[pl:Wissant]]
[[pt:Wissant]]
[[vi:Wissant]]
[[vo:Wissant]]
