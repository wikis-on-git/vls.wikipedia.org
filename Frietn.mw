[[Ofbeeldienge:Kfc chicken potato.jpg|thumb|Kiekn met frietn]]
'''Frietn''' (of '''frittn''', '''frits''') zyn in stoafkes gesneen [[patat]]tn die in frietvet gebakkn zyn. Frietn zyn vree populair en typisch voe [[Belgje]]. Ip stroate kun je doa vele [[frietkot]]en viendn.

Typisch an Belgsche frietn is da ze twêe keirs gebakkn zyn. De vôorbak deurt e goe vuuf menuutn (150°C), toet dan de frietn begunn te 'zingn'. Doarachter lat je de frietn rustn en toen bak je ze nog e twidde ki (180°C) toet dan ze schône geel-bruun zyn. 

Frietn eetn me in Belgie mêestol me mayonaise op. Oek meugelik zyn: ketchup, piekels, tartaar, of stoofvlêessause. 


== Et ontstoan van de frittn ==
Woanêer frittn nu juste zin ontstoan es nie zô gêel deudelik. Ôok wien dat er nu juuste ip et gedach gekoomn es om patattn in stikskes te snyn en in vet te frituurn es nie bekend. Den Belgiessn istorikus Jo Gérard gingt er van uut dan de frittn zekerst oal bestonn in den 16n êeuw en dus toen ôok kunn zin ontstoan uut et gebruuk om viskes te frituurn. Nem zegt y da bist de winter toen dat 't woater oallemoale bevroorn ô en er niemê kost wordn gevist, dan de minsn patattn in klêene visvormkes sneen en äzôo in't fritvet smeetn. Äzôo an ze ällyk etwa dat erip trok.
{{platsec|Kortryks}}

== Frensh fries ==
Et ontstoan van dien term kunn we vermoedelik were vinn bist den [[Êestn Weirldoorloge]]. Ton datn Iengelsman in Belgie arriveerde, makte y kennisse met 't Belgisch leger en dus ôok met oeze frittn. Agezien dat de voertoale van 't Belgisch leger in dien tyde nog oassan 't Frans wa zeidn d'Iengelse der "Frensh fries" teegn.
{{platsec|Kortryks}}

{{beg}}

[[Categorie:eetn in frietvet]]
[[Categorie:snack]]
[[Categorie:patatten]]

[[ca:Patates fregides]]
[[cs:Hranolky]]
[[da:Pommes frites]]
[[de:Pommes frites]]
[[en:French fried potatoes]]
[[es:Papas fritas]]
[[fi:Ranskanperuna]]
[[fr:Frite]]
[[he:טוגנים]]
[[id:Kentang goreng]]
[[it:Patate fritte]]
[[ja:フライドポテト]]
[[ksh:Fritten]]
[[li:Friete]]
[[nl:Friet]]
[[no:Pommes frites]]
[[pl:Frytki]]
[[pt:Batata frita]]
[[simple:Chips (food)]]
[[sv:Pommes frites]]
[[zh:薯條]]
