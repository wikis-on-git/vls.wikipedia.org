[[Ofbeeldienge:Tony Parker.jpg|thumb|<center>Tony Parker]]
'''William Anthony (Tony) Parker jr''' ([[Brugge]], [[17 meie]] [[1982]]) is een [[basket]]speler die in den [[National Basketball Association|NBA]] vo de [[San Antonio Spurs]] speelt. J’ is ook de kapiting van de [[Vrankryk|Fransche]] nationale basketploeg. 

Z’n voader, den [[USA|Amerikoan]] Tony Parker sr, was ook een basketter en je speeldege in ‘t begun van de joaren 80 by de [[West-Vloandern|West-Vlamsche]] basketploeg “Avanti Brugge”. Azo komt et da Tony jr in Brugge geboorn is. Z'n moeder is een Ollandsche. Loater zyn ze vertrokkn noa Frankryk en azo et Tony Parker de Fransche nationaliteit. J’ è nog twêe broers die ook basket speeln.
==Carrière==
Vo dat ‘n vertrok noa den NBA, was Parker twêe joar actief in de Fransche basketliga (van 1999 tout 2001) vo Paris Basket Racing. Parker speeldege ip 30 november [[2001]] z’n êeste  match met de San Antonio Spurs. Je was ton de twêede Fransche speler ooit in den NBA. Parker is ook de joungste speler die ooit by de Spurs terechtekwam. Je was nog moa 19 joar oud. 

Parker ielp z’n ploeg an de overwinninge in den NBA-finale van [[2003]] teegn de [[New Jersey Nets]]. De Spurs wonn de titel were in de finale van [[2005]] teegn de [[Detroit Pistons]] en in 2007 teegn de [[Cleveland Cavaliers]]. Parker is verkoozn tout [[MVP]] in de play-offs van da joar.

==Varia==
*Tony Parker is ip [[7 juli]] [[2007]] getrouwd met Desperate Housewives-actrice Eva Longoria. 
*Tony Parker is een fan van [[Hiphop|hiphopmuziek]] en [[rap]]. J’ èt een Fransche hip-hop-album uutgebrocht me producer Polygrafic (Sound Scientists). Den êeste single "Top of the Game"  kwam uut in moarte [[2007]].
*Parker is de best betoalde Fransche sportman ooit. Je komt dus vo voetboller [[Zinedine Zidane]]. 

[[Categorie:Fransche basketter|Parker, Tony]]

[[ca:Tony Parker]]
[[da:Tony Parker]]
[[de:Tony Parker]]
[[en:Tony Parker]]
[[es:Tony Parker]]
[[fa:تونی پارکر]]
[[fi:Tony Parker]]
[[fr:Tony Parker]]
[[he:טוני פארקר]]
[[id:Tony Parker]]
[[it:Tony Parker]]
[[ja:トニー・パーカー]]
[[lt:Tony Parker]]
[[nl:Tony Parker]]
[[no:Tony Parker]]
[[pl:Tony Parker]]
[[pt:Tony Parker]]
[[simple:Tony Parker]]
[[tr:Tony Parker]]
[[wuu:多尼·柏加]]
[[zh:托尼·帕克]]
