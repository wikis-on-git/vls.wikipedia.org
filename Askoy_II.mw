De '''Askoy II''' is 't zeiljacht van [[Jacques Brel]] woamee dat 'n de weireld roendgereisd et.

Twêe Blanknbergsche zeilfanoatn en fans van Jacques Brel, de broers Raf en Piet Wittevrongel, en 't plan ipgevat van z'n gestrand zeiljacht te bergen en te restaureren. Z'en doavôren de VZW "Save Askoy II" ipgericht. De zwoar beschoadigde bôot ligt nu vlak by de [[Nieuw-Zêeland| Nieuw-Zêelandsche]] kust, gedêeltelik in dryfzand, dus da belooft nie gemakkelik te wordn.

De broers en Jacques Brel lêren kennen omdat 'n in 1974 in de zeilmoakerie van de Wittevrongels in [[Blanknberge]] zeilen besteld et vo zyn jacht en j' et ook zeillessn gevolgd. Ip 28 juli 1974 is 'n vanuut [[Antwerpn]] vertrokkn ip weireldreize. Een joar loater by de deurtocht van 't Panama Kanoal ip 15 ogustus 1975 en de Wittevrongels een koarte van Brel oentvangen woarip dat 'n schrêef: "Alles is OK en me goan goed voruut".

Maddly Bamy, de latste levensgezellinne van Brel die met em meevoarde, steunt het project van de broers om de Askoy II een twidde leven te geevn. Z' is noa Blanknberge gekommn en et blommen neregeleid by de gedenkploate van Jacques Brel an de viertorre.   
==Externe koppeliengen==
*[http://www.askoyii.be Save askoyII]
*[http://www.askoyii.be/askoy_movie_FR3_MP.htm Filmtje over Jacques Brel ip de Askoy II]


[[Categorie: Zeiln]]
