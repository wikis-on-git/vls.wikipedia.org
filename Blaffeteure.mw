[[Ofbeeldienge:Bardeaux-deramond-barre.JPG|thumb|<center>Een veister me blaffeteurn]]
Een '''blaffeteure''' of '''plaffeture''' (Kortryk), ([[Nederlands]] ''vensterluik''), is een droaiboar paneel, meestal in ‘out, woamee dat ‘t [[veister]] an de buutnkant kan ofgeslootn wordn teegn de koude, de zunne of teegn inbrekers. Over ’t algemeen zyn d’r twi blaffeteurn per veister. Den dag van vandoage en ze surtout een decoratieve functie en is under functie vervuld deur de [[lattestôor]], ôok wel persienne genomd.
==Etymologie==
’t Woord “blaffetuur” wordt in verschillnde Vlamsche dialectn gebruukt, nie allene in ’t [[West-Vloandern|West-Vlams]], moar ook in ’t Brabants en Limburgs. In ’t Woals is ‘t ''plafture''. 

De etymologie van ’t woord is ondudelik.

In 1390 ist er sproake van ''vier ellen blaeftuerlakens''; in 1470 ''aen 1 blaftuerre te makene'' en in ’t Vroegnieuwnederlands (1500-1700) ''blaffetuere, speculare chartaceum, fenestra papyracea vel membranacea''. Da wyst er ip dat die “blaffeteurn” van papier of perkament woarn. Vroeger woarn d’r nog gin glasroamn, moa woarn ze toegemakt me perkament of geolied doek.

[[Dikke van Dale|Van Dale]] verkloart ’t woord uut ’t Middellatyn ''blaffardus'' (van bleke kleur).  
[[Categorie:Bouwkundig ounderdêel]]

[[de:Fensterladen]]
[[en:Window shutter]]
[[es:Contraventana]]
[[fr:Volet (fenêtre)]]
[[nl :Blind (luik)]]
[[nl:Blaffetuur]]
[[nds-nl:Luuk (vienster)]]
