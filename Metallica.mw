'''Metallica''' is nen Amerikoans metalgroep en wordt algemêen anzien als êen van de grotste metalgroep'n oois. Ze bestoan ol sedert 1981 (in en andere bezettienge dan nu, ollêene [[James Hetfield]] en [[Lars Ulrich]] zin derbie vant begun) en zien voo vele groepn en gitarisn e grôot voorbeeld. Ze zien setoe ekend erocht achter danze in 1991 ''Metallica'' (beter ekend oender de noame ''The Black Album'') uutbrochn, nunder vuufde ploate (me stive bekende nummers lik ''Nothing Else Matters'', ''The Unforgiven'' en ''Enter Sandman'') woamei danze oek deurebrookn en bie'de geweune meziekliefebbers.

==Geschiedenisse==
==='t begun: de joarn '80===
In 1981 zette Lars Ulrich (e drummer die eigentlik voe te tennisn va Denemarkn nor Amerika egoan wos) e zoekertje in e metalmagazine, woarup datn gitarist Hetfield reageerde. 

Nunder êeste uptreen wos in 1982 me James Hetfield die zoeng en ritmegitaar speelde, Lars Ulrich die drumde, Ron McGovney die upn bas speelde en Dave Mustaine (die Lloyd Grant vervang at) die leadgitaar speelde. In da joar pakn ze nunder legendoarischn demo ''No Life 'Til Leather'' up. 

McGovney wos ol zêere vervang deur [[Cliff Burton]] en [[Dave Mustaine]] deur [[Kirk Hammett]] (die toene voen [[Exodus]] speelde, pertang oek e stivn beken' metalgroep), olletwêe kwaam ze derbie in 1983. McGovney is noois mi stif bekend erocht, mo Dave Mustaine beguste me [[Megadeth]], e groep womei datn vele ploatn verkocht et. 

In 83 naamn ze oek nunder êeste gêele ploate up: ''[[Kill 'Em All]]'', e ploate womei danze rechtet e masse fans krêegn. 't Is ollemoale stif zêere espeeld (Speed Metal zegn sommegte, de mêeste noemt Thrash Metal) en d'upnoamn zien nie ol te goed.

In 84 toene, pakn ze me ''[[Ride The Lightning]]'' e twide ploate up. In e kortn tid isn groep e masse veraard. De nummers zien mêer deurdacht en ''Fade To Black'' is voe vele menschn nog ossan 't beste nummer danz emakt en, mo 't stoan nog e masse aar klassikers up (bevôorbeeld ''For Whom The Bell Tolls'' en ''Creeping Death'').

In 1986 enze me ''[[Master Of Puppets]]'' de ploate upepakt die woavan da kweetnie oevele meziekliefebbers (oek buutn metal) zegn dat e klassike ploate is, Metallica zeve speeld nog de mêeste van de nummers live. In tour danze derachter speeldn, krêegn z'en aksedent in Denemarkn me nundern tourbus en Burton veroengelukte. Iderêen wos eschokkeerd. 

Ze dêen toch vors en [[Jason Newsted]] (van Flotsam en Jetsam) nam de plekke in van Burton. Me nem naams ze ''[[...And Justice For All]]'' up, woavan da ''One'' 't bekenste nummer is. 't Stoad ider joar in d'êeste tiene van Tiedlôoze Oundert van Studio Brussel. Ze krêegn voe ''One'' oek nundern êest'n Grammy Award.

===De grôte deurbroake: de joarn '90===
De grôote deurbroake kwam achter danze ''[[Metallica|Metallica (The Black Album)]]'' uutbrochn, e ploate die vele commerciëler wos dan olles van dervôorn. 't Album is wel setoe ekend oender de noame ''The Black Album'' omdat doosje zwort is.

De noaste ploate kwam mor uut in 96 en noemde ''[[Load]]''. Vele menschn woarn stif oentgoocheld omdanze e twin Black Album an verwacht. Load en zin upvolger ''[[Reload]]'' (in 97, mor up 't zeste moment upepakt liek Load) woarn vele minder metal dan dervôorn (minder art) en e masse fans wuldn van Metallica nie mir en weetn. Ze zein datn groep ollêene nog an geld peisde en zeker toene danze roend 2000 e proces begusn teegn Napster (ze voen downloodn tjoepn).

De noaste ploate wos ''[[Garage Inc]]'' (in 98), e dubbelcd me covers (oendermêer van [[Motörhead]], e grôot vôorbeeld voen Ulrich), woavan dat voe't grôote pebliek setoe ''Whiskey In The Jar'' en ''Turn The Page'' ekend zien omdander clips van emakt zin. 

't Wos toene weer en ende stille en achter dan Hetfield en Newsted in kwiste ekomn woarn over en aarn groep van Newsted, smeetn ze 'n dien buutn in 2001. 't Wos nie d'êenegste ruuge dan ze at en in dien tied ('n DVD ''Some Kind Of Monster'' goat doarover). 

Ze kwaams derdeure en in 2003 kwam [[Robert Trujillo]] (ekend van Ozzy Osbourne en Suicidal Tendencies) bien groep. In da joar kwamter oek e nieuwn cd uut: ''[[St. Anger]]'', e ploate die were veel arter wos, mo woa dander gin solo's zaten (woavoorn da Metallica toch ekend wos). 't Wos geliek oe e nieuw begun en in da joar.

In 2007 zoet er e nieuwe ploate komn, Metallica ed ol twee nummers espeeld beistn nunder latsn tour en 't zitn were solo's in.

==Bezettienge==
===Nu===
*James Hetfield (zang en ritmegitaar, sedert 1981)
*Lars Ulrich (drum, sedert 1981)
*Kirk Hammett (leadgitaar, sedert 1983)
*Rob Trujillo (bas, sedert 2003)
===Vroegerder joarn===
*Lloyd Grant (leadgitaar, 1981)
*Ron McGovern (bas, 1981-1982)
*Dave Mustaine (leadgitaar, 1981-1983)
*Cliff Burton (bas, 1982-27/09/1986 (†))
*Jason Newsted (bas, 1986-2001)

==Albums==
{| {{prettytable}} width="100%"
! colspan="2" | Studio-albums
|-
|'''[[Kill 'Em All]]'''
| [[1983]]
|-
|'''[[Ride The Lightning]]'''
| [[1984]]
|-
|'''[[Master Of Puppets]]'''
| [[1986]]
|-
|'''[[...And Justice for All]]'''
| [[1988]]
|-
|'''[[Metallica (album)|Metallica]]'''
| [[1991]]
|-
|'''[[Load]]'''
| [[1996]]
|-
|'''[[ReLoad]]'''
| [[1997]]
|-
|'''[[Garage Inc.]]'''
| [[1998]]
|-
|'''[[St. Anger]]'''
| [[2003]]
|}

==Externe koppelienge==
{{commons|Metallica}}
* [http://www.metallica.com Officiële Metallica site]
* [http://www.belgianfuel.be Officiële Fansite (Beseloare)]

[[Categorie:Metallica]]

[[als:Metallica]]
[[an:Metallica]]
[[ar:ميتاليكا]]
[[bg:Metallica]]
[[bs:Metallica]]
[[ca:Metallica]]
[[cs:Metallica]]
[[da:Metallica]]
[[de:Metallica]]
[[el:Metallica]]
[[en:Metallica]]
[[eo:Metallica]]
[[es:Metallica]]
[[et:Metallica]]
[[eu:Metallica]]
[[fa:متالیکا]]
[[fi:Metallica]]
[[fr:Metallica]]
[[ga:Metallica]]
[[gl:Metallica]]
[[he:מטאליקה]]
[[hr:Metallica]]
[[hu:Metallica]]
[[id:Metallica]]
[[is:Metallica]]
[[it:Metallica]]
[[ja:メタリカ]]
[[ko:메탈리카]]
[[la:Metallica]]
[[lb:Metallica]]
[[lt:Metallica]]
[[lv:Metallica]]
[[mk:MetallicA]]
[[nl:Metallica]]
[[nn:Metallica]]
[[no:Metallica]]
[[pl:Metallica]]
[[pt:Metallica]]
[[ro:Metallica]]
[[ru:Metallica]]
[[simple:Metallica]]
[[sk:Metallica]]
[[sl:Metallica]]
[[sr:Металика]]
[[sv:Metallica]]
[[tr:Metallica]]
[[uk:Metallica]]
[[zh:金属乐队]]
