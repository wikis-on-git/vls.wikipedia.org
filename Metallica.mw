'''Metallica''' is nen [[Amerika|Amerikoansn]] meziekgroep die algemêen wordt anzien als êen van de grotste [[Metal (muzik)|metalgroepn]] oois. 

Ze bestoan ol sedert 1981 (in en andere bezettienge dan nu, ollêne [[James Hetfield]] en [[Lars Ulrich]] zin derbie van 't begun) en zien voo vele groepn en gitarisn e grôot voorbeeld. Ze zien setoe ekend erocht achter danze in 1991 ''Metallica'' (beter ekend oender de noame ''The Black Album'') uutbrochn, nunder vuufde ploate (me styve bekende nummers lyk ''Nothing Else Matters'', ''The Unforgiven'' en ''Enter Sandman'') woamei danze oek deurebrook'n en bie de geweune meziekliefebbers.

==Geschiedenisse==
==='t Begun: de joarn '80===
In 1981 zette Lars Ulrich (e drummer die eigentlik voe te tennisn va [[Denemark'n]] nor Amerika egoan wos) e zoekertje in e metalmagazine, woarup datn gitarist Hetfield reageerde. 

Nunder êeste uptreen wos in 1982 me James Hetfield die zoeng en ritmegitaar speelde, Lars Ulrich die drumde, Ron McGovney die upn bas speelde en Dave Mustaine (die Lloyd Grant vervangn at) die leadgitaar speelde. In da joar pakn ze nundern (zeker voen d'echte fanoatn) legendoarischn demo ''No Life 'Til Leather'' up. 

McGovney wos ol zêre vervang deur [[Clyff Burton]] en [[Dave Mustaine]] deur [[Kirk Hammett]] (die toene voen [[Exodus]] speelde, pertang oek e styvn beken' metalgroep), olletwêe kwaam ze derbie in 1983. McGovney is nôois mi styf bekend erocht, mo Dave Mustaine beguste me [[Megadeth]], e groep womei datn vele ploatn verkocht et. 

In 83 naamn ze oek nunder êeste hêle ploate up: ''[[Kill 'Em All]]'', e ploate womei danze rechtet e masse fans krêegn. 't Is ollemoale styf zêre espeeld (''Speed Metal'' zeggn sommegte; de mêeste noemn 't ''Thrash Metal'') en d'upnoamn zyn nie ol te goed.

In 84 toene, pakkn ze me ''[[Ride The Lightning]]'' e twide ploate up. In e kortn tyd isn groep e masse veraard. De nummers zyn mêer deurdacht en ''Fade To Black'' is voe vele menschn nog ossan 't beste nummer dan z'emakt en, mo 't stoan nog e masse aar klassikers up (bevôorbeeld ''For Whom The Bell Tolls'' en ''Creeping Death'').

In 1986 en ze me ''[[Master Of Puppets]]'' de ploate upepakt woavan da kweetnie oevele meziekliefebbers (oek buutn de metal) zeggn da 't e klassike ploate is, Metallica zeve speelt nog de mêeste van de numers live. 
In 'n tour dan ze derachter speeldn, krêegn z'en aksedent in [[Denemarkn]] me nundern tourbus en Burton veroengelukte. Iderêen wos eschokkeerd. Ze dêen ogliek vors en [[Jason Newsted]] (van Flotsam en Jetsam) nam de plekke in van Burton. Me nem naam ze ''[[...And Justice For All]]'' up, woavan da ''One'' 't bekenste nummer is. 't Stoad ider joar in d'êeste tiene van Tydlôze Oendert van [[Studio Brussel]]. Ze krêegn voe ''One'' oek nundern êestn Grammy Award.

===De grôte deurbroake: de joarn '90===
De grôte deurbroake kwam achter dan ze ''[[Metallica|Metallica (The Black Album)]]'' uutbrochn, e ploate die vele commerciëler wos dan olles van dervôorn. 't Album is wel setoe ekend oender de noame ''The Black Album'' omda 't dozetje zwort is.

De noaste ploate kwam mor uut in 96 en noemde ''[[Load]]''. Vele menschn woarn stief oentgoocheld omdanze e twin Black Album an verwacht. ''Load'' en zyn upvolger ''[[Reload]]'' (in 97, mor up 't zeste moment upepakt lyk Load) woarn vele minder metal dan dervôorn (miender ard) en e masse fans wuldn van Metallica nie mir en weetn. Ze zein dat 'n groep ollêne nog an geld peisde en zeker toene danze roend 2000 e proces begusn teegn Napster (ze voen downloodn tjoepn).

De noaste ploate wos ''[[Garage Inc]]'' (in 98), e dubbel-cd me covers (oendermêer van [[Motörhead]], e grôot vôorbeeld voen Ulrich), woavan dat voe't grôte pebliek setoe ''Whiskey In The Jar'' en ''Turn The Page'' ekend zyn omdanze der clips van emakt en. 

't Wos toene were en ende stille, en achter dan Hetfield en Newsted in kwiste ekomn woarn over een aarn groep van Newsted, smeetn ze 'n dien buutn in 2001. 't Wos nie d'ênegste ruuzje dan ze at en in dien tyd ('n DVD ''Some Kind Of Monster'' goat doarover). 

Ze kwaamn derdeure, en in 2003 kwam [[Robert Trujillo]] (ekend van Ozzy Osbourne en Suicidal Tendencies) bien groep. In da joar kwamter oek e nieuwn cd uut: ''[[St. Anger]]'', e ploate die were veel arter wos, mo woa dander gin solo's zaten (woavoorn da Metallica toch ekend wos). 't Wos gelyk oe e nieuw begun.

In 2007 zoe 't er e nieuwe ploate komn. Metallica ed ol twee nummers espeeld beistn nunder latsn tour en 't zittn were solo's in.

==Bezettienge==
===Nu===
*James Hetfield (zang en ritmegitaar, sedert 1981)
*Lars Ulrich (drum, sedert 1981)
*Kirk Hammett (leadgitaar, sedert 1983)
*Rob Trujillo (bas, sedert 2003)
===Vroegerder joarn===
*Lloyd Grant (leadgitaar, 1981)
*Ron McGovern (bas, 1981-1982)
*Dave Mustaine (leadgitaar, 1981-1983)
*Clyff Burton (bas, 1982-27/09/1986 (†))
*Jason Newsted (bas, 1986-2001)

==Albums==
{| {{prettytable}} width="100%"
! colspan="2" | Studio-albums
|-
|'''[[Kill 'Em All]]'''
| [[1983]]
|-
|'''[[Ride The Lightning]]'''
| [[1984]]
|-
|'''[[Master Of Puppets]]'''
| [[1986]]
|-
|'''[[...And Justice for All]]'''
| [[1988]]
|-
|'''[[Metallica (album)|Metallica]]'''
| [[1991]]
|-
|'''[[Load]]'''
| [[1996]]
|-
|'''[[ReLoad]]'''
| [[1997]]
|-
|'''[[Garage Inc.]]'''
| [[1998]]
|-
|'''[[St. Anger]]'''
| [[2003]]
|}

==In West-Vloandern==
Metallica et 2 kirs in West-Vloandern espeeld, twi kirs in [[Poperienge]], up 12 februoari 1984 en in't zeste joar up 17 november.

==Grôote vôorbeeln==
*E masse groepn uit de [[NWOBHM]] (New Wave Of British Heavy Metal)
*[[Blitzkrieg]]
*[[Motörhead]]
*[[Diamond Head]]

==Externe koppelienge==
{{commons|Metallica}}
* [http://www.metallica.com Officiële Metallica site]
* [http://www.belgianfuel.be Officiële Fansite (Beseloare)]

[[Categorie:Metallica]]
[[Categorie:Metal]]
[[Categorie:Groep ut de Verênigde Stoatn]]

[[als:Metallica]]
[[an:Metallica]]
[[ar:ميتاليكا]]
[[bg:Metallica]]
[[bs:Metallica]]
[[ca:Metallica]]
[[cs:Metallica]]
[[da:Metallica]]
[[de:Metallica]]
[[el:Metallica]]
[[en:Metallica]]
[[eo:Metallica]]
[[es:Metallica]]
[[et:Metallica]]
[[eu:Metallica]]
[[fa:متالیکا]]
[[fi:Metallica]]
[[fr:Metallica]]
[[ga:Metallica]]
[[gl:Metallica]]
[[he:מטאליקה]]
[[hr:Metallica]]
[[hu:Metallica]]
[[id:Metallica]]
[[is:Metallica]]
[[it:Metallica]]
[[ja:メタリカ]]
[[ko:메탈리카]]
[[la:Metallica]]
[[lb:Metallica]]
[[lt:Metallica]]
[[lv:Metallica]]
[[mk:MetallicA]]
[[nah:Metallica]]
[[nl:Metallica]]
[[nn:Metallica]]
[[no:Metallica]]
[[pl:Metallica]]
[[pt:Metallica]]
[[ro:Metallica]]
[[ru:Metallica]]
[[scn:Metallica]]
[[simple:Metallica]]
[[sk:Metallica]]
[[sl:Metallica]]
[[sr:Металика]]
[[sv:Metallica]]
[[tr:Metallica]]
[[uk:Metallica]]
[[uz:Metallica]]
[[vi:Metallica]]
[[zh:金属乐队]]
