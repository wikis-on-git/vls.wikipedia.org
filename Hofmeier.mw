'''Hofmeier''' of majordomo, van ‘t Latyn maior domus (ipperstn van ‘t uus), was e titel in ‘t [[Frankisch Ryk]] in de 7e en 8e eeuwe. De Hofmeier was verantwoordelik vô de menoage an ’t hof, lik e soorte ipperknecht of butler.

In Austrasië, ’t noordoostelik stik van ’t keuninkryk van de [[Frankn]] ounder de [[Meroviengers]], evolueerde de titel van Hofmeier noar e functie woaby dan ze mêer en mêer te zeggn aan. Deurdan d’er verschillige zwakke en jounge keuningn ip d’n troon zaatn an ’t ende van de Merovingische periode, paktn ze geleidelik an de macht over. De Merovingische keuningn van die periode kreegn de benoaminge van ''Vadsige keuningn''. 

Uuteindelik aan de [[Pepinidn]], een familie van Frankische edeln die diendn ols Hofmeier, de volledige macht, en de functie kwam erfelik.

Pepeyn I, bygenoamd van Landn of de Oudstn, was de grôotvoader an moeders kant van Pepeyn II, bygenoamd van Herstal of den Middnstn. De bastoardzeune van Pepeyn II, Karel Martel, was ôok een belangrykn Hofmeier. 

In 751 kwamt de zeune van Karel Martel, Pepeyn III, bygenoamd den Kortn, met de steun van paus Zacharias, keunink van ‘t Frankisch Ryk. Je zette de latstn Merovingischn keunink Childerik III of en stichtte de dynastie van de [[Karoliengers]]. Zyn zeune [[Karel den Grootn]], die in 800 gekrôond wierd tout keizer van ‘t [[West-Romeins Ryk]] en gereeknd wordt ols Karel I van  ’t Karolingisch [[Illig Rooms Ryk]], kreeg nog mêer macht en kwam êen van de belangrykste figeurn van de Europeesche geschiedenisse.


[[Categorie:Frankisch Ryk]]

[[als:Hausmeier]]
[[bg:Майордом]]
[[br:Maer ar palez]]
[[ca:Majordom de palau]]
[[cy:Maer y Llys]]
[[da:Major domus]]
[[de:Hausmeier]]
[[en:Mayor of the Palace]]
[[es:Mayordomo (Francos)]]
[[fa:شهرداران کاخ‌ها]]
[[fi:Major domus]]
[[fr:Maire du palais]]
[[fy:Hofmeier]]
[[gl:Mordomo de palacio]]
[[he:מאיורדומוס]]
[[hu:Majordomus]]
[[it:Maggiordomo di palazzo]]
[[ja:宮宰]]
[[ko:궁재]]
[[la:Maior domus]]
[[lb:Hausmeier]]
[[nl:Hofmeier]]
[[no:Major domus]]
[[pl:Majordom]]
[[pt:Prefeito do palácio]]
[[ru:Майордом]]
[[sk:Majordóm]]
[[sl:Majordom]]
[[sr:Мајордом]]
[[sv:Maior domus]]
[[zh:宫相]]
