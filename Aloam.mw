[[Image:Artifacts (back).jpg|thumb|right|Prehistorisch alloam]]
[[Image:Acheuleanhandaxe.jpg|thumb|right|E prehistorische bylle]]
[[Image:Screwgun.jpg|thumb|right|Modern alloam]]
[[Image:Axt zum spalten.jpg|thumb|right|E moderne bylle]]
Oal sedert de prehistory makt de mins gebruuk van alloam.

Dad ed begonn me't gebruuk van simele "weirktuugn" om t'eetn en te joagn. Uuteindelyk ad de mins deure dat'm da ôok vôor gêel wa andre dingn koste gebruukn. Azôo begost'm alloam te moakn vô klêern te moakn,'t eetn te verzoamln, en d'eirde te beweirkn. Oal gouwe miekt'm ôok woapns om te joagn en te vechtn. Deurda't alloam ip e vrêe belangryke plekke kwom, begostn ze't alloam soms ipvoalnd te versiern en te gebruukn in ritueeln. In de westerse weirld es de sôorte alloam styf vele veranderd in de oafgeloopn êeuwn, met oals ôogtepun den computer.

De êeste weirktuugn wierdn nogoal vele gemakt van out, loavastêen, vuurstêen en schulpn. 't Belangrykste alloam bestound uut messn, byln en ouwn. Noa de ontdekkinge van yzer en andere metoaln ontstoundn er vele verschillige sôortn alloam, deur dan ze 't metoal in aolle vormn kostn gietn. Da makte dan't er gêel wa toakn gemakkelykr kostn wordn uutgevoerd. In de middelêewn woarn ze vrêed bezig me't experimenteern en 't verbetern van de weirktuugn. Da lydde der uuteindelyk toe dan ze machinn kostn moakn. Uuteindelyk zorgde da oal de industriële revolutie der vôorn da me in 't westn e soamnlevinge èn woa dat de technologie centroal stoat.
