[[Ofbeeldienge:MG 0058-2concertgebouwbrugge.jpg|thumb|right|Concèrtgebow]]
[[Ofbeeldienge:Zicht.JPG|thumb|right|Stikstje van et zicht van ip et Concertgebow]]
[[Ofbeeldienge:Tzandmetconcertgebouw.jpg|thumb|right|'t Zand met Concertgebow]]
Et '''concèrtgebow''' is et gebow in [[Brugge]] geleg’n an ’t Zand, et grotste pling van de stad. Der is een concèrtzoale in vo 1300 man en een kamermuziekzoale.  ’t Gebow is oengeveer 120 m lank, 50 m brèèd en 35 m ooge.

==Oentstoan==

Et concèrtgebow is gebowd nor anleidinge van [[Brugge 2002]], os Brugge culturèl’n oofdstad was van [[Europa]] (t’ oope me [[Salamanca]] in [[Spanje]]).  Der wier een internationoale wedstryd uutgeschrev’n die gewonn’n wier deur de Gensche architecten Paul Robbrecht en Hilde Daem.

==’t Gebow==

’t Gebow vol nie allèène ip deur z’n grotte, moar ook deur z’n speciefieke warme roo kleur die gevormd wor deur 68.000 terra-cottapannetjes die an de buutekant van ’t gebouw angen.  Der zyn 7 verdiepingen en vanip ’t oogste e je een oengelooflik schoan zicht ip de stad. 
Der is een concèrtzoale in vo 1300 man en een kamermuziekzoale me 320 platsen.  Olles is in een sobere vormgevienge en der is een perfectie akoestiek.  Ip de oogste verdiepingen is ter een tentoanstellinge van edendaagse kunst.  ’t Gebow wordt ook gebruukt vo seminoaries en evenementen.

==Nie iederèèn was content==
  
Vele Bruggeliengen vienden dat et gebow nie past in een istorische stad lik Brugge.  Et oengenoegen wer nog versterkt on z’oorden da den oorsproenkelike prys van ’t gebow zo goed of verdubbeld is.  En da wer ton nog een kè versterkt deur de pannetjes die èèst nie blev’n angen en kapot ip de groend vielen, wodeure dan ter ton een nieuwe soarte pannetjes moesten komm'n, enz.  
De voarstanders wyzen der ip da de kleur verwiest no de kleur van de dakpannen van de Brugs’ uuzen, die zekers ipvolt o je kykt vanip ’t boveste verdiep van ’t concèrtgebow.  Ze zeggen ook dan de menschen ôorsproenkelik ook tegen et theatergebow woren in Brugge omdat 't zo ‘modern’ was, en dat er do nu niemand mer een probleem mee et.

== Externe link ==
*[http://concertgebouw.be Website van het Brugse Concertgebouw]

[[Categorie: Brugge]]
[[Categorie:Theoater in West-Vloandern]]
[[nl:Concertgebouw (Brugge)]]
