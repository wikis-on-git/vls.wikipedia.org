'''Zêebrugge''' ([[AN|Nederlands]]: ''Zeebrugge'') is een dêelgemêente van [[Brugge]]. 

==De gemêente==
In 1965 teldege Zêebrugge 4.750 inweuners.

Zêebrugge is van in 't begun e vissersoavn gewist en is vandoage de grotstn van [[Belgje]]. In de joarn tsjeventig is Zêebrugge enorm uutgebreid. 't Is nu de twêede grotste en modèrnst' oavn van Belgje.

==De zêeoavn==
Zêebrugge eit e schôon strange moar is voral e grôte zêeoavn. In 1878 ontwierp ingenieur barong De Maere van Aertrijke e plan vor e kanoal dat Brugge me de zêe moste verbiend'n. 
In 1895 anveirdege 't parlement da plang. In 1896 begostn de werk'n die deurdeg'n toet in 1907. D'r wierd e binnenoavn angeleid in Brugge, e kanoal van 11 kilometers lange, 70 meters brêed, en 8 meters diepe. Dr is ton ôok 'n oavndam angeleid van 2,487 kilometers lank en 50 meters brêed. De sluze in Zêebrugge was 256 meters lank, 20 meters brêed en 9 meters diepe.
Binst de twêede weireldoorloge is den oavn verwoest. Achter den ôorlog en ze d' oavn ton were eripgebouwd en verder vergrodderd, womee dat nu de modernste en twidde grotste oavn van Belgje is en één van de modernste van Europa.

[[Categorie:Brugge]]
[[Categorie:Plekke in West-Vloandern]]

[[de:Zeebrügge]]
[[en:Zeebrugge]]
[[fi:Zeebrugge]]
[[fr:Zeebruges]]
[[nl:Zeebrugge]]
[[pl:Zeebrugge]]
[[sv:Zeebrygge]]
