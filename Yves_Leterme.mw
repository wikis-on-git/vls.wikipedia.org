[[Ofbeeldienge:Yves Leterme 2006.jpg|thumb|Yves Leterme<br/><small>Foto: [http://www.perreonline.be Kristof Persoons]</small>]]

'''Yves Leterme''' ([[Wervik]], [[6 oktober]] [[1960]]) is e [[West-Vloandern|West-Vlamschen]] polletieker. 

Zyn ouders komn uut [[Koomn]], en is opgekwikt in [[Zillebeke]], moar e wunt anno 2007 in [[Yper]]. En is vôorzitter gewist van de polletieke party [[CD&V]]. E wos oek Minister-President van [[Vloandern]] toet achter de federale verkieziengn van 10 juni 2007.

Aloewel dat'n overtyd e gryst imago adde (zyn bynoame is ''Boekouder''), ist'n in de joengste joarn uutegroeid toet êen van Vloanderns populairste polletiekers. Yves Leterme goat er ton oek prat op dat'n e geweunn mens is gebleevn: e goat goa kykn na de [[vélokoerse|koers]] a zyn zeune rydt, e zegt teegn olleman dat'n e gête et in zyn of, enzovôors,...

== Formateur ==
Achter de federoale verkieziengn va juni 2007, wos Didier Reynders informateur. Toen da zyn rolle wos uutespeeld, kwam Leterme formateur: nem oald by de verkieziengn de mounsterscore van om en by de 800.000 vôorkeursstemmn. Leterme begunde d'ounderandeliengn voer e oranje-blauwe coaliesje. Moa dat foeterde van ol gin kantn: Leterme zelve zou tactische foutn emakt en, moa voerol de Woalsche CDH spartelde teegn. Discuusjepunt wos voerol de communautaire kwestjes woaby da de Vloamiengn noch de Woaln toegeviengn wilnde doen. Op 23 ogustus 2007 zei Leterme an de keunienk da zyn opdracht mislukt wos.

== Ambras me de Woaln ==
Leterme legt nie goed by de Franstoalige pers. 
* In ogustus 2006 et 'n voer e bitje communautaire spanning ezorgd deur te zeggn in de Fransche gazette ''La Libération'' da de Franstoaligen in de rand roend [[Brussel]], in de faciliteitngemêentn, nie capoabel zyn om Nederlands te lêern. De reactie uut Woalschn oek wos scherp.
* Twidde incident: op 'n Belgschen fêestdag (21 juli) vroagt e televisjejournalist van de [[RTBF]] of da Leterme de ''Brabançonne'' ('t Bels volkslied) kent. Vaneigens, zegt Leterme, en e begunt de ''Marseillaise'' ('t Frans volkslied) te ziengn.

== Externe koppelienge ==
* [http://www.yvesleterme.be Zyn officieeln website]


[[Categorie:West-Vlamsche polletieker|Leterme, Yves]]
[[Categorie:Wervik|Leterme, Yves]]
[[Categorie:Yper|Leterme, Yves]]

[[cs:Yves Leterme]]
[[de:Yves Leterme]]
[[el:Υβ Λετέρμ]]
[[en:Yves Leterme]]
[[eo:Yves Leterme]]
[[fi:Yves Leterme]]
[[fr:Yves Leterme]]
[[ja:イブ・ルテルム]]
[[li:Yves Leterme]]
[[nl:Yves Leterme]]
[[pl:Yves Leterme]]
[[pt:Yves Leterme]]
[[sv:Yves Leterme]]
