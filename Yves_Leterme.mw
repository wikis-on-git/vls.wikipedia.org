[[Ofbeeldienge:Yves Leterme 2006.jpg|thumb|Yves Leterme<br/><small>Foto: [http://www.perreonline.be Kristof Persoons]</small>]]

'''Yves Leterme''' ([[Wervik]], [[6 oktober]] [[1960]]) is e [[West-Vloandern|West-Vlamschen]] polletieker. 

Zyn ouders komn uut [[Koomn (Belgie)|Koomn]], en is opgekwikt in [[Zillebeke]], moar e wunt anno 2007 in [[Yper]]. En is vôorzitter gewist van de polletieke party [[CD&V]]. E wos ouk Minister-President van [[Vloandern]] in de regering Leterme-I (20 juli 2004 - 27 juni 2007) tout achter de federale verkieziengn van juni 2007. 

Aloewel dat'n overtyd e gryst imago adde (zyn bynoame is ''Boekouder''), ist'n in de joungste joarn uutegroeid tout êen van Vloanderns populairste polletiekers. Yves Leterme goat er ton ouk prat op dat 'n e geweunn mens is gebleevn: e goat goa kykn na de [[vélokoerse|koers]] a zyn zeune rydt, e zegt teegn olleman dat 'n e gête et in zyn of, en en is supporter van Standard.

== Mislukt als formateur ==
Achter de federoale verkieziengn va juni 2007, wos Didier Reynders informateur. Toen da zyn rolle wos uutespeeld, kwam Leterme formateur: nem oalt by de verkieziengn de mounsterscore van om en by de 800.000 vôorkeursstemmn. Leterme beguste d'ounderandeliengn vour en oranje-blauwe coaliesje (christn-democroatn en liberoaln). Moa dat foeterde van ol gin kantn: Leterme zelve zou tactische foutn emakt en, moa surtout de Woalsche CDh spartelde teegn. Discuusjepunt wos surtout de communautaire kwestjes woaby da de Vloamiengn noch de Woaln toegeviengn wulnde doen. Op 23 oest 2007 zei Leterme an de keunienk da zyn opdracht mislukt wos. E tydje loater krygt Leterme e twidde kanse. Moa in december 2007 is 't dudelik da ''Oranje-blow'' gin regerieng ku vormn. Leterme is toun minister voo ''Institutionele Ervormiengn, Begrôtienge en Mobiliteit'' gekoomn in de interimregerienge van [[Guy Verhofstadt|Verhofstadt]]. E wos ouk vice-premier.

== Premier ==
Achter d'interimregerieng Verhofstadt III wos de PS betrokkn by d'ounderandeliengn. Uutendelik kwam er toch e regerieng mi Leterme an 't oofd: Leterme I. Op 21 moarte 2008 zweirde Leterme 'n êed by 'n keunienk. 't Beloovn toch moeilike tydn te komn vo zyn regerieng: ol de gazettn woarn scetpisch over de regeriengsverkloaring (veel te voag zeidn ze). En zelfs binn zyn eigen kartel zyn d'r menschen die begun twyfeln.

== Ambras me de Woaln ==
Leterme legt nie goed by de Franstoalige pers. 
* In ogustus 2006 et 'n vour e bitje communautaire spanning ezorgd deur te zeggn in de Fransche gazette ''La Libération'' da de Franstoaligen in de rand round [[Brussel]], in de faciliteitngemêentn, nie capoabel zyn voun Nederlands te lêern. De reactie uut Woalschn oek wos scherp.
* Twidde incident: op 'n Belgschen fêestdag (21 juli) vroagt e televisjejournalist van de [[RTBF]] of da Leterme de ''Brabançonne'' ('t Bels volkslied) kent. Vaneigens, zegt Leterme, en e begunt de ''Marseillaise'' ('t Frans volkslied) te ziengn.
* Derde incident: in december 2007 vergelykt Leterme, onrechtstreeks, de RTBF mi Radio Mille Collines (en oatzender in [[Rwanda]] ten tyde van de genocide tusschen Hutu's en Tutsi's). Doamei bedoelt 'n da de Franschtoalign omroep nem diaboliseert.

== Externe koppelienge ==
* [http://www.premier.be Zyn website als premier]

[[Categorie:West-Vlamsche polletieker|Leterme, Yves]]
[[Categorie:Wervik|Leterme, Yves]]
[[Categorie:Yper|Leterme, Yves]]

[[af:Yves Leterme]]
[[br:Yves Leterme]]
[[ca:Yves Leterme]]
[[cs:Yves Leterme]]
[[da:Yves Leterme]]
[[de:Yves Leterme]]
[[el:Υβ Λετέρμ]]
[[en:Yves Leterme]]
[[eo:Yves Leterme]]
[[es:Yves Leterme]]
[[fi:Yves Leterme]]
[[fr:Yves Leterme]]
[[gl:Yves Leterme]]
[[hu:Yves Leterme]]
[[id:Yves Leterme]]
[[io:Yves Leterme]]
[[it:Yves Leterme]]
[[ja:イヴ・ルテルム]]
[[jv:Yves Leterme]]
[[ko:이브 레테름]]
[[la:Ivus Leterme]]
[[lb:Yves Leterme]]
[[li:Yves Leterme]]
[[ms:Yves Leterme]]
[[nl:Yves Leterme]]
[[no:Yves Leterme]]
[[oc:Yves Leterme]]
[[pl:Yves Leterme]]
[[pt:Yves Leterme]]
[[ro:Yves Leterme]]
[[ru:Летерм, Ив]]
[[su:Yves Leterme]]
[[sv:Yves Leterme]]
[[szl:Yves Leterme]]
[[th:อีฟว์ เลอแตร์ม]]
[[wa:Yves Leterme]]
[[zh:伊夫·勒泰尔姆]]
