[[Ofbeeldienge:Biathlon-Antholz-2006-Wilhelm-Bailly.jpg|thumb|right|350px|Twêe biathleetn in de schietstand]]

'''Biathlon''' es nen [[Olympische Winterspeeln|Olympische wintersport]]. De sport es een combinoatie van 2 disciplines: [[langlaufn]] en schietn.

==Geschiedenisse==
De sport es ontstoan in [[Nôorweegn]] als een oefenienge van et leger in [[1861]]. Van 1924 tot 1948 weirdt de sport als demonstroatiesport toegevoegd an de Olympische Winterspeeln, moar 't wos moar vanof [[1960]] dat et een echt Olympische sport gekoomn es. Twêe joar doarvôorn wos et êeste weireldkampioenschap geoudn in [[Ôostnryk]]. De sport es vrêe rappe uutgegroeid tot êen van de populairste wintersportn.

==Regels==
De regels zyn gemakkelyk: de beoefeneirs moetn ofwisselend langlaufn en schietn. Het schietn gebeurt ip twêe maniern: liggnd of stoand. Ofankelyk van et sôorte wedstryd zyn er verschillige meugelykeedn:
*'''Vintn individueel''': bestoat uut 20km lôopn, onderverdêeld in viern. Achter ieder onderdêel weirdt er geschootn: liggend, stoand, liggend en ten latste stoan. O de athleetn missn, krygn ze straftyd. De dêelnemers startn iedere kêers mè wa tyd tussn.
*'''Vrouwn individueel''': zelfste lyk de vintn, moar ton over 15km
*'''Vintn sprint''': 10km, woarbie da't er 2 kêers geschootn moet weirdn. Ne kêe liggnd en ne kêe stoand. O ze missn moetn ze een strafronde van 150m ofleggn.
*'''Vrouwn sprint''': zelfste gelyk voo de vintn, moar ton over 7.5km.
*'''Achtervolgienge vintn''': de athleetn startn volgens et tydsverschil van nen vôrige race, bievôorbeeld nen sprint. Afstandn zyn 12.5km, mè 4 schietrondes. Ier geldt ôok et systeim van strafrondes.
*'''Achtervolgienge vrouwn''': zelfst gelyk voo de vintn, moar over 12.5km.
*'''Relay vintn''': weirdt gedoan deur een team van 4 biathleetn, die ollemoale twêe kêers moetn schietn. Voo die discipline meugn de biathleetn 3 reservekogels gebruukn per ronde. O ze nog nie genoeg ein, moetn ze toch strafrondes skien. De ofstand es 7.5km per athleet.
*'''Relay vrouwn''': zelfste gelyk de vintn, moar over 4 kêers 6km.
*'''Mixed relay''': zelfste gelyk nen relay, moar nu mè twêe vrouwn en twêe vintn in êen team

==Organisoatie==
De sport es dus een Olympische wintersport, moar de normoale kampioenschappn weirdn georganiseerd deur de Internationoale  Biathlon Union (IBU). Ze stoan in voo de organisoatie van
*De weireldkampioenschappn: weirdn ieder joar georganiseerd.
*De World Cup: es een regelmoatigheidscriterium die over een 10tal weekn in de winter lôopt.

==Beoefeneirs==
[[Ofbeeldienge:Ole Einar Bjoerndalen.jpg|thumb|right|250px|Ole Einar Bjørndalen in actie]]
De beoefeneirs koomn uut de klassiek sterke wintersportlandn. In et moderne biathlon zyn er 3 sterke landn: Nôorweegn, [[Rusland]] en [[Duutsland]]. Andere landn die een rolle speeln zyn [[Vrankryk]], [[Itoalië]], [[Zweedn]],...

De bekenste en veruut beste biathleet es [[Ole Einar Bjørndalen]] uut Noorweegn. Ie es de recordouder ip olle gebied: mêest aantal goudn medailles (5), mêest aantal goudn medailles ip Weireldkampioenschappn (9) en 77 individuele World Cup titels. Andre noamn zyn Raphael Poirée ([[Ofbeeldienge:Flag of France.svg|20px]]), Ricco Gross ([[Ofbeeldienge:Flag of Germany.svg|20px]]), Sven Fischer ([[Ofbeeldienge:Flag of Germany.svg|20px]]),...

Bie de vrouwn es [[Kati Wilhelm]] ([[Ofbeeldienge:Flag of Germany.svg|20px]]) êen van de sterrn van 't moment, mè 3 goudn olympische medailles en 2 weireldkampioenschappn ip eur noame. Andere grôte noamn zyn Andrea Henkel ([[Ofbeeldienge:Flag of Germany.svg|20px]]), Liv Grete Poirée ([[Ofbeeldienge:Flag of Norway.svg|20px]]),...

==Externe koppelienge==
*[http://www.biathlonworld.com De officieeln site van et IBU]

[[Categorie:Olympische wintersport]]

[[en:Biathlon]]
