=West-Vlams=
[[Ofbeeldienge:West-Vlams.jpg|left|thumb|left|200px|Toalgebied van et West-Vlams.]]
Et '''West-Vlams''' es de meest zuudwestelike dialectgroep van et [[Nederlans]]. 't Es surtout gesprook'n in de provinsje [[West-Vloandern]] en in 't west'n van [[Z%C3%AAeuws-Vloandern|Zeeuws-Vloandern]] in [[Olland]]. Ook in 't west'n van [[%C3%94ost-Vloandern|Oost-Vloandern]] zin d'r dialect'n gesprook'n die goed up 't West-Vlams trekk'n, lik in de streek'n van [[Maldegem]] in et [[Meetjesland]], of in [[Zulte]] da nevers [[Woaregem]] ligt.

Tot an 't begun van de 20e eeuwe sproak'n ze ook courant West-Vlams in [[Frans-Vloandern]]. De Fransche Vloamiengn noemn under [[Frans-Vlams]] dialect '''nuuze Vlaamsche tale'''. Et Frans-Vlams es bikans uutgestorvn. Ollene nog en stik of tienduusd oedere menschn up de buut'n ken et nog, moa de joenge Frans-Vloamiengn spreek'n et <i>Vlaamsch</i> elegansn nie mei.

==Geschiedenisse==
[[Ofbeeldienge:Dutch-dialects.png|thumb|right|De Nederfrankische dialect'n in Olland, Vloandern en grensstreek'n.]]
't West-Vlams en 't [[Oost-Vlams]] zin de directe upvolgers van et Vlamsche dialect da gesprook'n wos in 't middeleeuwsche [[groafschap Vloandern]]. Da kwam a peu pr√®s overeen mei de udige provinsjes [[West-Vloandern]] en [[Oost-Vloandern]] in [[Belgje]], en mei de [[Vrankrik|Fransche]] regio [[Frans-Vloandern]].

E groot stik van de [[Middelnederlansche literature]] es int Vlams en 't [[Broabants]] geschreevn. Da komt omdat in de 13e en 14e eeuwe et literaire zwoartepunt in [[Vloandern]] en [[Broabant]] lag. Et [[Middelnederlans]] es de verzoamelienge van de [[Nederfrankische]] dialect'n die deur de platselike bevolkienge woarn gesprook'n in grote deeln van de [[Lege Land'n]] in de periode van 1150 tot 1500. 

==Externe koppeliengn==
*[http://www.ethnologue.com/show_language.asp?code=vls Rapport van de Ethnologue over het West-Vlaams]

[[Categorie: Toale]]
