=West-Vlams=
[[Ofbeeldienge:West-Vlams.jpg|left|thumb|left|200px|Toalgebied van et West-Vlams.]]
Et '''West-Vlams''' es de meest zuudwestelike dialectgroep van et [[Nederlands]]. 't Es surtout gesprook'n in de provinsje [[West-Vloandern]] en in 't west'n van [[Z%C3%AAeuws-Vloandern|Zeeuws-Vloandern]] in [[Olland]]. Ook in 't west'n van [[%C3%94ost-Vloandern|Oost-Vloandern]] zin d'r dialect'n gesprook'n die goed up 't West-Vlams trekk'n, lik in de streek'n van [[Maldegem]] in et [[Meetjesland]], of in [[Zulte]] da nevers [[Woaregem]] ligt.

Tot an 't begun van de 20e eeuwe sproak'n ze ook courant West-Vlams in [[Frans-Vloandern]]. De Fransche Vloamiengn noemn under  oorsproenkelike streektoale <i>nuuze Vlamsche tale</i>. Da [[Frans-Vloandern|Frans-Vlams]] es bikans uutgestorvn. Ollene nog en stik of tienduusd oedere menschn up de buut'n ken et nog, moa de joenge Frans-Vloamiengn spreek'n et <i>Vlamsch</i> elegansn nie mei.

==Geschiedenisse==
[[Ofbeeldienge:Dutch-dialects.png|thumb|right|De Nederfrankische dialect'n gesprook'n in Vloandern, Olland en grensstreek'n.]]

't West-Vlams en 't [[Oost-Vlams]] zin de directe upvolgers van et '''Vlams''' da gesprook'n wos in 't middeleeuwsche [[groafschap Vloandern]]. Da kwam a peu pr√®s overeen mei de udige provinsjes [[West-Vloandern]] en [[Oost-Vloandern]] in [[Belgje]], en mei de [[Vrankrik|Fransche]] regio [[Frans-Vloandern]].

't Grotste stik van de [[Middelnederlansche literature]] es int Vlams en 't [[Broabants]] geschreevn. Da komt omdat in de 13e en 14e eeuwe et literaire zwoartepunt in [[Vloandern]] en [[Broabant]] lag.

Et [[Middelnederlans]] es de verzoamelienge van de [[Nederfrankische]] dialect'n die deur de platselike bevolkienge woarn gesprook'n in grote deeln van de [[Lege Land'n]] in de periode van 1150 tot 1500.

Bekende Middelnederlandsche werk'n lik [[Van den vos Reynaerde]], [[Karel ende Elegast]], [[Ferguut]], [[Floris ende Blancefloer]] en de werk'n van [[van Maerlant]] (lik [[Der Naturen Bloeme]]) zin ollemoale in 't Vlams geschreevn.

==Indelienge van 't West-Vlams==
De Vos (zie [[West-Vlams#Referensjes|Referensjes]]) deelt et West-Vlams in up boasis van verschilln in klanke en woordvormn.
*'''Noord-West-Vlams''': de streke tusschn den [[Iezer]] ([[Nieuwpoort]]), [[Knokke-Heist]] en [[Brugge]]
*'''westelik West-Vlams''': de [[Westoek]], dat es de streke rond [[Veurne]], [[Diksmude]], [[Poperienge]] en [[Ippr]]
*'''continentoal West-Vlams''': de streke rond [[Roeseloare]], [[Toeroet]], [[Tielt]] en [[Kortrik]]
*'''overgank mei 't Oost-Vlams''': de streke rond [[Maldegem]], [[Ruuslee]], [[Woaregem]] en [[Anzegem]]

===Voorbeeld'n van West-Vlamschn regionoaln word'nschat===
*[[Wikipedia:Regionoal West-Vlams|Regionoal West-Vlams]]
*[[Typische West-Vlamsche woord'n]]

===Voorbeeld'n van West-Vlamsche vervoegiengn===
*[[Wikipedia:Vormleer|Ippersche-Poperiengsche grammatica]]
*[[Wikipedia:Vervoegiengn van ja en nin|Vervoegiengn van ja en nin]]

===Voorbeeld'n van West-Vlamsche regionoale uutdrukkiengn===
*[[Wikipedia:Typische West-Vlamsche uutdrukkiengn|Typische West-Vlamsche uutdrukkiengn]]

==Referensjes==
* De Vos, M. ''Taal in stad en land - West-Vlaams'', Uitgeverij Terra - Lannoo, 2005, ISBN 90 209 6051 2
* Ryckeboer, Hugo. ''Taal in stad en land - Frans-Vlaams'', Uitgeverij Terra - Lannoo, 2005, ISBN 90 209 5856 9
* van der Wal, Marijke. ''Geschiedenis van het Nederlands'' (reeks Aula), Uitgeverij Het Spectrum, 1992. ISBN 90 274 1839 X


==Externe koppeliengn==
*[http://www.ethnologue.com/show_language.asp?code=vls Rapport van de Ethnologue over het West-Vlaams]
*[http://www.huisvanalijn.be/taalkamer/pdf/infodialectgroepen.pdf Huis van Alijn: info dialectgroepen (pdf)]

[[Categorie: Toale]]
