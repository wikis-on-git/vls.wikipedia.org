[[Ofbeeldienge:West-Vlams.png|thumb|Toalgebied van 't West-Vlams.]]
Et '''West-Vlams''' es de meest zuudwestelikke [[dialect]]groep van et [[Nederlands]]. 't Es gesprookn in de provinsje [[West-Vloandern]] in [[Belgje]], in [[Frans-Vloandern]] in [[Vrankryk]], en in et westn van [[Z%C3%AAeuws-Vloandern|Zeeuws-Vloandern]] in [[Olland]]. 

Ook in 't westn van [[Oost-Vloandern]] zyn d'r dialectn gesprookn die goed up 't West-Vlams trekkn, lik in de streekn van [[Maldegem]] in et [[Meetjesland]], of in [[Zulte]] da nevers [[Woaregem]] ligt.

==Geschiedenisse==
[[Ofbeeldienge:Dutch-dialects.png|thumb|right|De Nederfrankische dialectn gesprook'n in Vloandern, Olland en grensstreek'n.]]

't West-Vlams en 't [[Oost-Vlams]] zyn de directe upvolgers van et [[Vlams]] da gesprookn wos in 't middeleeuwsche [[groafschap Vloandern]]. Da kwam a peu près overeen mei de udige provinsjes [[West-Vloandern]] en [[Oost-Vloandern]] in [[Belgje]], en mei de [[Vrankryk|Fransche]] regio [[Frans-Vloandern]].

't Grotste stik van de [[Middelnederlandsche literature]] es in 't Vlams en 't [[Broabants]] geschreevn. Da komt omdat in de 13e en 14e eeuwe et literaire zwoartepunt in [[Vloandern]] en [[Broabant]] lag.

Et [[Middelnederlands]] es de verzoamelienge van de [[Nederfrankische]] dialectn die deur de platselike bevolkienge woarn gesprookn in grote deeln van de [[Lege Landn]] in de periode van 1150 tot 1500.

Bekende Middelnederlandsche werkn lik [[Van den vos Reynaerde]], [[Karel ende Elegast]], [[Ferguut]], [[Floris ende Blancefloer]] en de werkn van [[van Maerlant]] (lik [[Der Naturen Bloeme]]) zyn ollemoale in 't Vlams geschreevn.

==Indelienge van 't West-Vlams==
De Vos (zie [[West-Vlams#Referensjes|Referensjes]]) deelt et West-Vlams in up boasis van verschilln in klanke en woordvormn.
*'''Noordelik West-Vlams''': de streke tusschn den [[Yzer]], ([[Nieuwpoort]]), [[Knokke-Heist]] en [[Brugge]], [[Toeroet]]
*'''Westelik West-Vlams''': de [[Westoek]], dat es de streke rond [[Veurne]], [[Diksmude]], [[Poperienge]] en [[Yper]]
*'''[[Frans-Vlams]]''': et noordelik deel van 't [[Vrankryk|Fransche]] [[Noorderdepartement]], trekt vree up et '''Westelik West-Vlams'''
*'''Continentoal West-Vlams''': de streke rond [[Roeseloare]], [[Tielt]] en [[Kortryk]]
*'''Overgank mei 't Oost-Vlams''': de streke rond [[Maldegem]], [[Ruuslee]], [[Woaregem]] en [[Anzegem]]
*'''[[Zêeuws-Vlams]]''': et westelik deel van 't [[Olland]]sche [[Zêeland]]

===NW WVL en ZO WVL===
Er zyn grote overeenkomstn tusschn et Noordelik West-Vlams, Westelik West-Vlams en et Frans-Vlams. Die verzoamelienge streektoaln es dikkers '''Noordwestelik West-Vlams''' of ofgekort '''NW WVL''' genoemd.

'''Zuudoostelik West-Vlams''', kortweg '''ZO WVL''', es synoniem vo et Continentoal West-Vlams omdat et surtout gesprookn es in et zuudoostn van de provinsje, pakweg rond den asse Roeselare-Kortryk.

De verschilln tusschn et NW WVL en ZO WVL zoudn te verkloarn zyn deur den invloed die 't [[Oost-Vlams]] en 't [[Broabants]] up 't verstedelikte zuudoostelik deel van de provinsje gehed ein. Wuk da nie gebeurd es by de meer landelik gebleevn streekn ([[Westoek]], [[Polders]], [[kust]]). [zie ook Ryckeboer]

==West-Vlamsche Toalkunde==
Up uus [[Portoal:Toale]] ga je artikels vindn over:
*West-Vlamsche woord'nschat
*West-Vlamsche vormleer
*West-Vlamsche klankleer

==Gebruuk van West-Vlams up dizzn Wikipedia==
Vo de courante artikels verwachtn me van olle schryvers dan ze dezelfste spellienge volgn. Dienen norm noemn me wyder et [[Wikipedia:Standoardvlams|Standoardvlams]] en die stoat [[Wikipedia:SV|ier]] beschreevn. 

D'r zyn uutzonderiengn meugelik woardeure dan de streektoaln in bepoalde artikels beter toet under recht keun kommn. Zie uze [[Ulpe:Wikipedia#Streektoaln_en_spellienge|regels roend streektoaln en spellienge]] vo de ofsproakn doaromtrent.

==Toalkundige Fenomeenn==
't West-Vlams verschilt up veel vlakkn van 't Nederlands en van andere streektoaln. Ier es en overzicht van de upvollendste verschillen up 't vlak van '''grammoatica''' (vormleer) en '''woordnschat'''.

De voorbeeldn kommn uut:
*[[Wikipedia:Regionoal West-Vlams]]
*[[Typische West-Vlamsche woord'n]]

===Grammoatica===
{| border="0" cellpadding="5" cellspacing="5" align="center" style="background-color:aliceblue;text-align:center;"
!style="background:#ffdead;" | Nederlands !! style="background:#ffdead;" | [[Arrondissement Brugge|Brugge]] !!  style="background:#ffdead;" | [[Arrondissement Ostende|Ostende]] !! style="background:#ffdead;" | [[Arrondissement Diksmude|Diksmude]] !! style="background:#ffdead;" | [[Arrondissement Veurne|Veurne]] !! style="background:#ffdead;" | [[Arrondissement Yper|Yper]] !! style="background:#ffdead;" | [[Arrondissement Roeseloare|Roeseloare]] !! style="background:#ffdead;" | [[Arrondissement Tielt|Tielt]] !! style="background:#ffdead;" | [[Arrondissement Kortryk|Kortryk]] 
|-
! colspan="9" | Persoonlyke Voornoamwoord'n (onderwerp)
|-
| Wij || wynder || wy(n)der || wynder || wyder || wyder || wyndre || ? || wulder
|-
| Jullie || gynder || gyder || gyder || gyder || gyder, lender(s) || gyndre || ? || gulder
|-
| Zij || zynder || zyder || zyder || zyder || zyder || zyndre || ? || zulder
|-
! colspan="9" | Persoonlyke Voornoamwoord'n (voorwerp)
|-
| Ons || uus || uus || uus || nuus, uus || nuus, eus || oes || ? || oes
|-
| Jullie || junder || junder, julder || junder || junder || junder || jundre || ? || ulder
|-
| Hen || under || under || nunder, under || nunder, under || nunder, under || undre || ? || under
|-
! colspan="9" | Bezittelyke Voornoamwoord'n
|-
| Onze || uze || uze || uze || uuze || nuzze, euze || oezne || oeze || oeze
|-
! colspan="9" | Werkwoordvervoegiengn
|-
| Ik ben || ik zyn || ik zyn || 'k zyn || 'k zy || 'k zy, zyn, benne || 'k benne || 'k zyn, 'k benne || 'k ben(ne)
|-
! colspan="9" | Verkleenwoord'n
|-
| Huisje || uuzeke, uuzetje || uzzetje, uusje || uuzje || uzetje || uuzetje, uzzegje, euzetje || uzje, uuzegie, uuzeke || uzzeke || euzeke
|-
! colspan="9" | Meervouden (s of n)
|-
| Brillen || ? || brils || brils || ? || brils || brils, brill'n || ? || brill'n 
|-
| Broeken || ? || broek'n || broeks || broeks || broeks || broek'n || ? || broek'n 
|-
| Hemden || ? || ems, em'n || emn || emn || ims, emn, emdes || im(n) || ? || imn
|-
| Honden || ond'n, oend'n, oenkd'n || oen'n || oend'n || oens || oes, on'n, oons || oend'n || ond'n || ond'n, on'n
|-
| Kleren || ? || klèr'n || kleers || ? || kleers, klêers || klieer'n || ? || klièr'n/klêers
|-
| Konijnen || keuns || keuns || keuns || keuns || keuns || keuns || ? || keuns
|-
| Schoenen || schoen, sjchoens || sjhoes, sjhoen || sjchoen, schoes || sjchoen || sjchoen, sjkoen || schoen || skoen, skoens, schoen || skoen
|-
| Treinen || trings trengs || trings || trings || trings || trings || trings || ? || trings 
|}

===Woordnschat===
{| border="0" cellpadding="5" cellspacing="5" align="center" style="background-color:aliceblue;text-align:center;"
!style="background:#ffdead;" | Nederlands !! style="background:#ffdead;" | [[Arrondissement Brugge|Brugge]] !!  style="background:#ffdead;" | [[Arrondissement Ostende|Ostende]] !! style="background:#ffdead;" | [[Arrondissement Diksmude|Diksmude]] !! style="background:#ffdead;" | [[Arrondissement Veurne|Veurne]] !! style="background:#ffdead;" | [[Arrondissement Yper|Yper]] !! style="background:#ffdead;" | [[Arrondissement Roeseloare|Roeseloare]] !! style="background:#ffdead;" | [[Arrondissement Tielt|Tielt]] !! style="background:#ffdead;" | [[Arrondissement Kortryk|Kortryk]] 
|-
! colspan="9" | Verwant met saksisch
|-
| Fles (bottle) || flasjche || bottel, flasche || bottel, flasche || flesjche || flesje, flosjke, flasje || flosse, floschke || flasse || flaske, flasse
|-
| Krabben (scratch) || schartn, sjchartn || sjchartn || scharten || sjcharteln ||  sjhartn, sjkaartn, scharteln || kram'n, skarten, scharten ||  schartn, skartn || skarten
|-
| Ledigen (idle) || liegn, leegn || ydl'n, leegn || ydeln, leegn || ydeln || ydeln, leegn || yl'n, ydeln || leegn, utgietn || ieln, leeg oaln, oit oaln
|-
| Naderen (near) || noazn || noaz'n, noar'n || noazn || noazn || noazn || noaz'n || noadern, dichterkomn || noazn, noidrn
|-
| Nergens (nowhere) || nieverst, nieverans || nievers, nieverans || nieverst, nowerstn || nowwers(t) || nowwers, nieveranst, nievers || nievers, niewers || nievers(t) || nievers(t), nowwers, nievranst
|-
| Onkruid (weed) || oenkruud, wied || oenkruud ||oenkruud || oenkrúd, vernient || wied, (on)kreud || onkruud, kruud || onkrud || onkrud, krud, kroid
|-
| Regen (rain) ||  regen || reegnn || reegn, rinne || reegn || rin, rinne, reen || rinne ||  reegne || reegne
|-
| Schreien (scream) || schrjimn, sjchreimn, bleitn || blèètn || blèètn, schrièwn || sjchreeuwn, blèètn || sjkreemn, krysjn, kreesj'n, bleitn || blètn || skrjimn, bleitn || skrjim, bleitn
|-
| Weinig (a little) || winnig, lettre || winnig || winnig, letter || nie vele || weineg, letter || winnig, lettre ||  winnig, lettr || lettr(e)
|-
! colspan="9" | Overige
|-
! colspan="9" | Zie [[Typische West-Vlamsche woord'n|Typische West-Vlamsche woord'n]]
|}

==Referensjes==
* De Vos, M. ''Taal in stad en land - West-Vlaams'', Uitgeverij Terra - Lannoo, 2005, ISBN 90 209 6051 2
* Ryckeboer, Hugo. ''Taal in stad en land - Frans-Vlaams'', Uitgeverij Terra - Lannoo, 2005, ISBN 90 209 5856 9
* van der Wal, Marijke. ''Geschiedenis van het Nederlands'' (reeks Aula), Uitgeverij Het Spectrum, 1992. ISBN 90 274 1839 X


==Externe koppeliengn==
*[http://www.ethnologue.com/show_language.asp?code=vls Rapport van de Ethnologue over het West-Vlaams]
*[http://www.huisvanalijn.be/taalkamer/pdf/infodialectgroepen.pdf Huis van Alijn: info dialectgroepen (pdf)]

[[Categorie: Toale]]

[[am:ቭላንደርኛ]]
[[de:Westflämische Dialektgruppe]]
[[en:West Flemish]]
[[es:Flamenco occidental]]
[[fr:Flamand occidental]]
[[it:Fiammingo occidentale]]
[[nds:West-Vlaams]]
[[nds-nl:West-Vlaams]]
[[nl:West-Vlaams]]
[[tr:Batı Flamanca]]
