[[Ofbeeldienge:West-Vlams.png|thumb|Toalgebied van et West-Vlams.]]
Et '''West-Vlams''' es de meest zuudwestelyke [[dialect]]groep van et [[Nederlands]]. 't Es surtout gesprook'n in de provinsje [[West-Vloandern]] en in 't westn van [[Z%C3%AAeuws-Vloandern|Zeeuws-Vloandern]] in [[Olland]]. Sommigste Fransche Vloamiengn spreek'n nog [[Frans-Vlams]] da eigentlyk deel uutmakt van et West-Vlams.

Ook in 't westn van [[Oost-Vloandern]] zyn d'r dialectn gesprook'n die goed up 't West-Vlams trekk'n, lyk in de streek'n van [[Maldegem]] in et [[Meetjesland]], of in [[Zulte]] da nevers [[Woaregem]] ligt.

==Geschiedenisse==
[[Ofbeeldienge:Dutch-dialects.png|thumb|right|De Nederfrankische dialectn gesprook'n in Vloandern, Olland en grensstreek'n.]]

't West-Vlams en 't [[Oost-Vlams]] zyn de directe upvolgers van et [[Vlams]] da gesprook'n wos in 't middeleeuwsche [[groafschap Vloandern]]. Da kwam a peu près overeen mei de udige provinsjes [[West-Vloandern]] en [[Oost-Vloandern]] in [[Belgje]], en mei de [[Vrankryk|Fransche]] regio [[Frans-Vloandern]].

't Grotste stik van de [[Middelnederlandsche literature]] es in't Vlams en 't [[Broabants]] geschreevn. Da komt omdat in de 13e en 14e eeuwe et literaire zwoartepunt in [[Vloandern]] en [[Broabant]] lag.

Et [[Middelnederlands]] es de verzoamelienge van de [[Nederfrankische]] dialectn die deur de platselyke bevolkienge woarn gesprook'n in grote deeln van de [[Lege Land'n]] in de periode van 1150 tot 1500.

Bekende Middelnederlandsche werk'n lyk [[Van den vos Reynaerde]], [[Karel ende Elegast]], [[Ferguut]], [[Floris ende Blancefloer]] en de werk'n van [[van Maerlant]] (lyk [[Der Naturen Bloeme]]) zyn ollemoale in 't Vlams geschreevn.

==Indelienge van 't West-Vlams==
De Vos (zie [[West-Vlams#Referensjes|Referensjes]]) deelt et West-Vlams in up boasis van verschilln in klanke en woordvormn.
*'''Noordelyk West-Vlams''': de streke tusschn den [[Yzer]], ([[Nieuwpoort]]), [[Knokke-Heist]] en [[Brugge]], [[Toeroet]]
*'''Westelyk West-Vlams''': de [[Westoek]], dat es de streke rond [[Veurne]], [[Diksmude]], [[Poperienge]] en [[Yper]]
*'''Continentoal West-Vlams''': de streke rond [[Roeseloare]], [[Tielt]] en [[Kortryk]]
*'''Overgank mei 't Oost-Vlams''': de streke rond [[Maldegem]], [[Ruuslee]], [[Woaregem]] en [[Anzegem]]

==West-Vlamsche Toalkunde==
Up uus [[Portoal:Toale]] ga je artikels vind'n over:
*West-Vlamsche woord'nschat
*West-Vlamsche vormleer
*West-Vlamsche klankleer

==Gebruuk van West-Vlams up dizzn Wikipedia==
Vo de courante artikels verwachtn me van olle schryvers dan ze dezelfste spellienge volgn. Dienen norm noemn me wyder et [[Wikipedia:Standoardvlams|Standoardvlams]] en die stoat [[Wikipedia:SV|ier]] beschreevn. 

D'r zyn uutzonderiengn meugelyk woardeure dan de streektoaln in bepoalde artikels beter toet under recht keun komm'n. Zie uze [[Ulpe:Wikipedia#Streektoaln_en_spellienge|regels roend streektoaln en spellienge]] vo de ofsproak'n doaromtrent.

==Toalkundige Fenomeen'n==
't West-Vlams verschilt up veel vlakk'n van 't Nederlands en van andere streektoal'n. Ier es en overzicht van de verschillen up 't vlak van:
*grammoatica (vormleer)
*woord'nschat

De voorbeeld'n komm'n uut:
*[[Wikipedia:Regionoal West-Vlams]]
*[[Typische West-Vlamsche woord'n]]


De pylkes in de tabell'n will'n ollene moa zeggn dat er e verschil es in uutsproake. 'n Ene kee es't Nederlands geëvolueerd tegenover 't West-Vlams, of zyn ze olletwee veranderd.


===Grammoatica===
{| border="0" cellpadding="5" cellspacing="5" align="center" style="background-color:aliceblue;text-align:center;"
!style="background:#ffdead;" | Nederlands !! style="background:#ffdead;" | [[Arrondissement Brugge|Brugge]] !!  style="background:#ffdead;" | [[Arrondissement Ostende|Ostende]] !! style="background:#ffdead;" | [[Arrondissement Diksmude|Diksmude]] !! style="background:#ffdead;" | [[Arrondissement Veurne|Veurne]] !! style="background:#ffdead;" | [[Arrondissement Yper|Yper]] !! style="background:#ffdead;" | [[Arrondissement Roeseloare|Roeseloare]] !! style="background:#ffdead;" | [[Arrondissement Tielt|Tielt]] !! style="background:#ffdead;" | [[Arrondissement Kortryk|Kortryk]] 
|-
! colspan="9" | Persoonlyke Voornoamwoord'n (onderwerp)
|-
| Wij || wynder || wy(n)der || wynder || ? || wyder || wyndre || ? || wulder
|-
| Jullie || gynder || gyder || gyder || ? || gyder, lender(s) || gyndre || ? || gulder
|-
| Zij || zynder || zyder || zyder || ? || zyder || zyndre || ? || zulder
|-
! colspan="9" | Persoonlyke Voornoamwoord'n (voorwerp)
|-
| Ons || uus || uus || uus || ? || nuus, eus || oes || ? || oes
|-
| Jullie || junder || junder, julder || junder || ? || junder || jundre || ? || ? 
|-
| Hen || under || under || nunder, under || ? || nunder, under || undre || ? || ulder
|-
! colspan="9" | Bezittelyke Voornoamwoord'n
|-
| Onze || uze || uze || uze || uuze || nuzze, euze || oezne || oeze || oeze
|-
! colspan="9" | Werkwoordvervoegiengn
|-
| Ik ben || ik zyn || ik zyn || 'k zyn || 'k zy || 'k zy, zyn, benne || 'k benne || 'k zyn, 'k benne || 'k zyn, 'k ben(ne)
|-
! colspan="9" | Verkleenwoord'n
|-
| Huisje || uuzeke, uuzetje || uzzetje, uusje || uuzje || uzetje || uuzetje, uzzegje, euzetje || uzje, uuzegie, uuzeke || uzzeke || euzeke
|-
! colspan="9" | Meervouden (s of n)
|-
| Brillen || ? || brils || brils || ? || brils || brils, brill'n || ? || brill'n 
|-
| Broeken || ? || broek'n || broeks || ? || broeks || broek'n || ? || broek'n 
|-
| Hemden || ? || ems, em'n || emn || ? || ims, emn, emdes || im(n) || ? || ?
|-
| Honden || ond'n, oend'n, oenkd'n || oen'n || oend'n || oens || oes, on'n, oons || oend'n || ond'n || ond'n, on'n
|-
| Kleren || ? || klèr'n || kleers || ? || kleers, klêers || klieer'n || ? || klièr'n
|-
| Konijnen || keuns || keuns || keuns || ? || keuns || keuns || ? || keuns
|-
| Schoenen || schoen, sjchoens || sjhoes, sjhoen || sjchoen, schoes || sjchoen || sjchoen, sjkoen || schoen || skoen, skoens, schoen || skoen
|-
| Treinen || trings trengs || trings || trings || ? || trings || trings || ? || trings 
|}

===Woord'nschat===
{| border="0" cellpadding="5" cellspacing="5" align="center" style="background-color:aliceblue;text-align:center;"
!style="background:#ffdead;" | Nederlands !! style="background:#ffdead;" | [[Arrondissement Brugge|Brugge]] !!  style="background:#ffdead;" | [[Arrondissement Ostende|Ostende]] !! style="background:#ffdead;" | [[Arrondissement Diksmude|Diksmude]] !! style="background:#ffdead;" | [[Arrondissement Veurne|Veurne]] !! style="background:#ffdead;" | [[Arrondissement Yper|Yper]] !! style="background:#ffdead;" | [[Arrondissement Roeseloare|Roeseloare]] !! style="background:#ffdead;" | [[Arrondissement Tielt|Tielt]] !! style="background:#ffdead;" | [[Arrondissement Kortryk|Kortryk]] 
|-
! colspan="9" | Verwant met saksisch
|-
| Fles (bottle) || flasjche || bottel, flasche || bottel, flasche || flesjche || flesje, flosjke, flasje || flosse, floschke || flasse || flaske, flasse
|-
| Krabben (scratch) || schartn, sjchartn || sjchartn || scharten || sjcharteln ||  sjhartn, sjkaartn, scharteln || kram'n, skarten, scharten ||  schartn, skartn || skarten
|-
| Ledigen (idle) || liegn, leegn || ydl'n, leegn || ydeln, leegn || ydeln || ydeln, leegn || yl'n, ydeln || leegn, utgietn || ieln, leeg oaln, oit oaln
|-
| Naderen (near) || noazn || noaz'n, noar'n || noazn || noazn || noazn || noaz'n || noadern, dichterkomn || noazn, noidrn
|-
| Nergens (nowhere) || nieverst, nieverans || nievers, nieverans || nieverst, nowerstn || nowwers(t) || nowwers, nieveranst, nievers || nievers, niewers || nievers(t) || nievers(t), nowwers, nievranst
|-
| Onkruid (weed) || oenkruud, wied || oenkruud ||oenkruud || oenkrúd, vernient || wied, (on)kreud || onkruud, kruud || onkrud || onkrud, krud, kroid
|-
| Regen (rain) ||  regen || reegnn || reegn, rinne || reegn || rin, rinne, reen || rinne ||  reegne || reegne
|-
| Schreien (scream) || schrjimn, sjchreimn, bleitn || blèètn || blèètn, schrièwn || sjchreeuwn, blèètn || sjkreemn, krysjn, kreesj'n, bleitn || blètn || skrjimn, bleitn || skrjim, bleitn
|-
| Weinig (a little) || winnig, lettre || winnig || winnig, letter || nie vele || weineg, letter || winnig, lettre ||  winnig, lettr || lettr(e)
|-
! colspan="9" | Overige
|-
! colspan="9" | Zie [[Typische West-Vlamsche woord'n|Typische West-Vlamsche woord'n]]
|}

==Referensjes==
* De Vos, M. ''Taal in stad en land - West-Vlaams'', Uitgeverij Terra - Lannoo, 2005, ISBN 90 209 6051 2
* Ryckeboer, Hugo. ''Taal in stad en land - Frans-Vlaams'', Uitgeverij Terra - Lannoo, 2005, ISBN 90 209 5856 9
* van der Wal, Marijke. ''Geschiedenis van het Nederlands'' (reeks Aula), Uitgeverij Het Spectrum, 1992. ISBN 90 274 1839 X


==Externe koppeliengn==
*[http://www.ethnologue.com/show_language.asp?code=vls Rapport van de Ethnologue over het West-Vlaams]
*[http://www.huisvanalijn.be/taalkamer/pdf/infodialectgroepen.pdf Huis van Alijn: info dialectgroepen (pdf)]

[[Categorie: Toale]]

[[am:ቭላንደርኛ]]
[[de:Westflämische Dialektgruppe]]
[[en:West Flemish]]
[[es:Flamenco occidental]]
[[fr:Flamand occidental]]
[[it:Fiammingo occidentale]]
[[nds:West-Vlaams]]
[[nds-nl:West-Vlaams]]
[[nl:West-Vlaams]]
[[tr:Batı Flamanca]]
