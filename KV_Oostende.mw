'''KV Oostende''' (''KV Ostende'') is e [[Belgje|Belgische]] [[voetbolclub]] uut [[Ostende]]. De club zit in [[Twidde klasse (voetbol België)|Twidde Klasse]]. Ze zien aheslootn bie de [[KBVB]] met [[stamnummer]] 31 en èn heel-rood-groen voe clubkleuren. Ze zien in 1981 uut de fuusje van VG en AS Oostende oentstaan.

==Geschiedenisse==
{{zieook|''Bie 't artiekel [[AS Oostende KM]] vien je mjeer informaasje over AS Ostende''}}
In [[1904]] is 't '''Van Neste Genootschap Oostende''' (ofhekort '''VG Oostende''') ipgericht. De club kreeh bie d'invoerynge van de stamnummers in de joaren 20 't stamnummer 31. In [[1925]] woaren ze voer één seizoen ipgeklomm toet in de [[Twidde klasse (voetbol België)|Twidde Klasse]], mao ze zakte sebiet were. In 1929 kreehn ze bie under 25-jarige bestaan de keuninklyke titel e werdn ''K. Van Neste Genootschap Oostende'' (ofhekort '''KVG Oostende'''). Achter e paor joar, speelde de club in 1935 kampioen in under reekse in [[Derde klasse (voetbol België)|Derde Klasse]] (in die tyd Bevorderynge) en promoveerde ze were noa Twidde. VGO speelde der drie sizoen, mao zakte tonne were noa Derde Klasse. De club bleef dao in Bevorderynge plakk'n, eejst was dat Derde en vanaf de joarn 50 was da [[Vierde klasse (voetbol België)|Vierde Klasse]]. In 1964 pakte de ploeh de titel in ze reekse in Vierde en ze promoveerdn weer noa Derde, toe da ze wok in 1974 dao de titel paktn. VGO kost were van start haon in de Twidde Klasse, en bleef dao vier sizoen spelen. In 1978 zakte de club were noa Derde.

In 1911 was 't er in de stad wok nen andre club ipgericht, [[AS Oostende KM|AS Oostende]] (laoter stamnummer 53). Diene club was ol howwe succesvuller hewordn dan VGO, da pertang e paor jaar oeder was. AS Ostende speelde de mêeste joarn van ze bestaon in d'oohste nationoale ofdelingen en had roend 't behun van de jaren 70 vier sizoen in Eejste Klasse hespeeld. De club was tonne wel in korten tyd ofhezakt noa Derde Klasse. In [[1981]] beslootn de twjee clubs tonne voe fusioneern. De nieuwe club noemde '''KV Oostende''' en speelde verder met 't stamnummer van KVG Oostende. 't Stamnummer van AS Oostende is ton defynitief heschrapt. De clubkleuren werdn rood,heel en groen, hebaseerd ip 't rood-groen van ASO en 't rood-heel van VGO. De fusieclub behost zn eejste sizoen in Derde Klasse.

In 1982 was 't er trowwens wok e nieuwe club ipgericht die van starte hieng in de leegste provinciaole ofdelinege. Met diene club wildeh der e paor de clubnoame in leevn oedn, mao da nieuwe [[VG Oostende (8837)|VG Oostende]] is dus nen aparte club mè stamnummer 8837, die hin aanspraoke ka maokn ip d'erelieste en 't palmares van 't oede originele VG Oostende.

KV Oostende endigde bijst de jaren 80 in Derde Klasse, jaar achter jaar aboven in de rangschikkienge, mao kost toch  nooit de titel pakk'n. In 1992 kost Ostende dao uiteindelijk toch kampioen wordn en promoveern. De club makte ton vele vorderynge de joarn derachter, mao bleef toch e bitje wisselvallih. Achter 't eejste sizoen in Twidde Klasse promoveerdeh ze vaneestekè deure noa d'[[Êeste Klasse 2006-2007 | Êeste Klasse]]. 't Sizoen 1993/94 kost de fusieclub azo voe 't eest in d'Eejste Klasse speeln. Twèè joar laoter zakte KVO were, maor achter drie sizoenn kostn ze were promoveern noar Eejste. Ze bleevn dao da sizoen 1998/99 wel maor één joartje speeln, en zakte weerol. Twee jaar laoter zakteh ze zels were noa Derde Klasse. Achter twèè seizoen promoveerde KVO were en ze hieng tonne achter èèn sizoenn zels were deure noa Eejste, mao weerol zakte ze achter 2004/05 achter èèn sizoen.

[[Categorie:West-Vlamsche voetbolclub|Oostende, KV]]
[[Categorie:Ostende|Oostende, KV]]

[[de:KV Ostende]]
[[en:K.V. Oostende]]
[[fr:KV Ostende]]
[[nl:KV Oostende]]
