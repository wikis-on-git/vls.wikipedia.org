'''KV Oostende''' (''KV Ostende'') is e [[Belgje|Belgische]] [[voetbolclub]] uut [[Ostende]]. De club zit in [[Twidde klasse (voetbol België)|Twidde Klasse]]. Ze zien ageslootn by de [[KBVB]] met [[stamnummer]] 31 en èn geel-rood-groen voe clubkleuren. Ze zyn in 1981 uut de fuusje van VG en AS Oostende oentstaan.

==Geschiedenisse==
{{zieook|''Bie 't artiekel [[AS Oostende KM]] vien je mêer informaasje over AS Ostende''}}
In [[1904]] is 't '''Van Neste Genootschap Oostende''' (ofgekort '''VG Oostende''') ipgericht. De club kreeg bie d'invoerienge van de stamnummers in de joaren 20 't stamnummer 31. 
In [[1925]] woaren ze voer één seizoen ipgeklomm toet in de [[Twidde klasse (voetbol België)|Twidde Klasse]], moa ze zakten sebiet were. In 1929 kreegn ze by under 25-jarige bestaan de keuninklike titel e werdn ''K. Van Neste Genootschap Oostende'' (ofgekort '''KVG Oostende'''). Achter e poar joar, speelde de club in 1935 kampioen in under reekse in [[Derde klasse (voetbol België)|Derde Klasse]] (in die tyd Bevorderienge) en promoveerde ze were noa Twidde. VGO speelde der drie sizoenn, moa zakte tonne were noa Derde Klasse. De club bleef doa in Bevorderynge plakkn, eejst was dat Derde en vanaf de joarn 50 was da [[Vierde klasse (voetbol België)|Vierde Klasse]]. 
In 1964 pakte de ploeg de titel in ze reekse in Vierde, en ze promoveerdn weer noa Derde, toe da ze ôok in 1974 doa de titel paktn. VGO kost were van start goan in de Twidde Klasse, en bleef doa vier sizoen spelen. In 1978 zakte de club were noa Derde.

In 1911 was 't er in de stad ôok nen andre club ipgericht, [[AS Oostende KM|AS Oostende]] (loater stamnummer 53). Diene club was ol gowwe succesvuller gewordn dan VGO, da pertang e poar jaar oeder was. AS Ostende speelde de mêeste joarn van ze bestoan in d'ooste nationoale ofdelingen en ad roend 't begun van de jaren 70 vier sizoenn in Eejste Klasse gespeeld. De club was tonne wel in korten tyd ofgezakt noa Derde Klasse. 

In [[1981]] beslootn de twêe clubs tonne voe te fusioneern. De nieuwe club noemde '''KV Oostende''' en speelde verder met 't stamnummer van KVG Oostende. 't Stamnummer van AS Oostende is ton definitief geschrapt. De clubkleuren werdn rood, geel en groen, gebaseerd ip 't rood-groen van ASO en 't rood-geel van VGO. De fusieclub begost zn eejste sizoen in Derde Klasse.

In 1982 was 't er trowwens ôok e nieuwe club ipgericht die van starte gieng in de leegste provincioale ofdelienge. Met diene club wilde der e poar de clubnoame in leevn oedn, mao da nieuwe [[VG Oostende (8837)|VG Oostende]] is dus nen aparte club mè stamnummer 8837, die gin aansproake ka moakn ip d'erelyste en 't palmares van 't oede originele VG Oostende.

KV Oostende endigde bijst de jaren 80 in Derde Klasse, joar achter joar aboven in de rangschikkienge, moa kost toch noois de titel pakkn. In 1992 kost Ostende doa uutendelik ollyk kampioen wordn en promoveern. De club makte ton vele vorderienge de joarn derachter, moa bleef ollyk e bitje wisselvallig. Achter 't eejste sizoen in Twidde Klasse promoveerde ze van eeste kè deure noa d'[[Êeste Klasse 2006-2007 | Êeste Klasse]]. 't Sizoen 1993/94 kost de fusieclub azo voe 't eest in d'Eejste Klasse speeln. Twèè joar loater zakte KVO were, moar achter drie sizoenn kostn ze were promoveern noar Eejste. Ze bleevn doa da sizoen 1998/99 wel moar één joartje speeln, en zakte weerol. Twee jaar loater zakte ze zels were noa Derde Klasse. Achter twèè seizoen promoveerde KVO were en ze gieng tonne achter èèn sizoenn zels were deure noa Eejste, moa weerol zakte ze achter 2004/05 achter èèn sizoen.

[[Categorie:West-Vlamsche voetbolclub|Oostende, KV]]
[[Categorie:Ostende|Oostende, KV]]

[[de:KV Ostende]]
[[en:K.V. Oostende]]
[[fr:KV Ostende]]
[[nl:KV Oostende]]
