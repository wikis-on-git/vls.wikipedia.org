'''Edmond de Coussemaker''' ([[Belle]], [[19 april]] [[1805]] - [[Rysel]], [[10 januoari]] [[1876]]) was een advocoat, musicoloog en etnoloog die em surtout bezigield met ’t erfgoed van [[Frans-Vloandern]]. Tegoare me [[Michiel de Swaen]] en Maria Petyt was De Coussemaker één van de belangrykste vertegenwoordigers van de Vlamsche cultuur in [[Frankryk]].

De Coussemaker studeerdege rechtn in [[Parys]] en terzelfdertyd volgdet ie een muziekstudie, omdat ‘n componist wildege wordn. Je wierd uutendelik rechter in [[Sint-Winoksbergn]], [[Oazebroeke]], [[Koameryk]], [[Duunkerke]] en [[Rysel]].
 
In 1853 richtege De Coussemaker ‘t ''Comité Flamand de France'' ip, omdat 'n ‘t verdwynn van ‘t gesproken Vlams wildege doen stoppn. Tegoare met de paster-politieker Jules Auguste Lemire et 'n geprobeerd van ’t Vlams ounderwys an de katholieke schole van o.a. Belle t’oudn, moa dat is nie gelukt. 

De Coussemaker gerakte gekend met ’t ipschryvn van Vlamsche volksliederen uut Frans-Vloandern en je publiceerde ze in zyn ''Chants populaires des Flamands de France'' in 1856. 

Als musicoloog was Edmond de Coussemaker actief ip ‘t gebied van middelêeuwse muziek. Met zyn muziektheoretisch werk ''Hucbald moine de St. Armand et ses traites de musique'' (1839-1841), gaft ‘n  een belangryk impuls an de eriplevinge van oude kerkmuziek. 
==Werkn==
*''Hucbald moine de St. Armand et ses traites de musique'' (1839-1841)
*''Histoire de l'harmonie au Moyen Age'' (1852) 
*''Chants populaires des Flamands de France'' (1856)
*''Les harmonistes des XII et XIII siècles'' (1864)
*''Oeuvres complètes du trouvère Adam de la Halle'' (1872)
*''Scriptores de musica medii aevi'' (4 delen) (1864-1876)
==Externe koppelienge==
*[http://books.google.com/books?id=vTy15jMVp-wC&pg=PA296&lpg=PA296&dq=eyers&source=bl&ots=h2zMM7yJEe&sig=SHjwHWbqQ7Q39SYR20zFdzqSH9M&hl=nl&sa=X&oi=book_result&resnum=2&ct=result#PPP1,M1 Chants populaires des Flamands de France, liedjestekstn] 

[[Categorie:Frans-Vloandern|Coussemaker, Edmond de]]
[[Categorie:Musicoloog|Coussemaker, Edmond de]]
[[Categorie:Vlamsche schryver|Coussemaker, Edmond de]]

[[en:Edmond de Coussemaker]]
[[fr:Edmond de Coussemaker]]
[[nl:Edmond de Coussemaker]]
[[ru:Кусмакер, Шарль Эдмон Анри де]]
