'''Celsius''' is e groadmeter voe de temperateure. 

De noame 'celsius' komt van een astronoom uut Zweedn: Anders Celsius (1701-1774). Die wetenschapper et de norme voe 't ièst gepresenteerd. In sommigte landn (lik Amerika) klappn ze nie va Celsius moa va [[Fahrenheit]] voe de temperateure te meetn.

Om et simpel uut te leggn (moa weetnschappelik is 't ni oenderd ten oenderd juste):
*De temperateure woabie da [[woater]] bie e luchtdruk va 1 bar bevriest is 0 °C.
*De temperateure woabie da [[woater]] bie e luchtdruk va 1 bar verdampt is 100 °C.
Ol wuk da doatusschn legt, is verdièld in 100 gelieke stiksjes. 

In 't begun lagen de wèrdn anders: voe Anders Celsius wos 0 groadn 't kokpunt, e 100 groadn 't vriespunt. Loater e ze dat dus ommegekièrd.
