'''Grôniengs''' (in 't Grôniengs: Grönnegs) is de noame voer e groep Nedersaksiese dialect'n da ze klapp'n in e roend de Ollandsche provinsje Groniengn. Oek in de Kop van Drenthe, de Drentsche veenkolonies en ten ôost'n van de Friesche gemêente Kollumerland, klapp'n ze Grôniengs.

't Grôniengs vormt tope me 't Ôostfries een aparte familie Nôord-west Nedersaksiese dialect'n. 't Grôniengs is ontstaan in de stad Grôniengn toen da 't stad in de 15stn eeuw ossan moa mêer invloed krêeg in de Friesche Ommelandn. Toen da stad Grôniengn in 1594 tope mè de Ommeland'n wos gevoegd in de provinsje Stad en Lande, krêeg 't Fries in de Ommelandn gèn pôot ne mi an de groend. 't Zelfste zag ej gebeurn 200 joar loater in Ôost-Friesland. Moar in olle twêe de gavalln et 't Fries ze spôorn achtergeloatn. Ni ollêne in de zinsbouw moa oek in de wôord'nschat.
