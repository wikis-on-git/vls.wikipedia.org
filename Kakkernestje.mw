== Kakkernestje ==
De term kakkernestje goa mjistal gepoard mee twji criteria: ten jiste moet 't kakkernestje veel jonger zin of z'n andere broers of zusters, en ten twjidde moet 't kakkernestje wrji verwend zin van z'n ôdders, tis te zeggen, mjir dan d'andre kljin mannn die vwur 't kakkernestje geboorn zin.

'''Twji criteria'''
Een kakkernestje is ntwie die veel loater geboorn is of de andere kinders van z'n ôdders. D'er is wel nog wa klappinge over wat dat die periode minstens zoe moetn zin, moa ge kunt stellen da vana't er mjir of 8 joar tussn de vwurlatsten en de latsten van de kinders zit, dat er wel deeglîk sproake kan zin van een kakkernestje.
Verdr wordt een kakkernestje bovendien ton nog mjistal zwoar verwend en bedorven deur z'n ôdders. Angezien da ze nie mi gepeisd hadden van nog ne kljin te krign, zien ze (en ton vooral de moedre) da kind mjistal als een geschenk en goan da kind ton ook nog ne kji bederven als bedankinge voe d'er te zin in feite.

'''Vwurdjiln'''
Een kakkernestje is mjistal dwuverwend omda't zo geirn gezien is.  Azwu zoe't mjir kansn krign dan d'andere kinders.  Nie aljinne 't gezin zelve moak zich azwu schuldig an bedervinge van 't kakkernestje, moar ook d'andre minsn van butn 't gezin zien 't kakkernestje als ntwa specioal en gedroagn udder d'er wuk noar.

'''Noadjiln'''
't Kakkernestje zin is echter wuk nie olles: d'oddere broers en zusters zin mjistal jaloes asze zien hoe dat dienen achterkommer veel mjir gedoan krigt van z'n ôdders en goan ton wuk mjir ip 't kakkernestje z'n kappe zitten, mee olle mentoale gevolgn van dien.  't Verwit da ze soms wuk noar uddere kop geslingerd krign is da ze een accidentje zoe'n zin.

[[Categorie:Mens en moatschappy]]
