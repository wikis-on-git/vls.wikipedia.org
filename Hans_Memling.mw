'''Hans Memling''' (ca. [[1433]] Seligenstadt ([[Duutsland]]) - [[11 ogustus]] [[1494]] [[Brugge]]) wos nen [[Vloandern|Vlamschn]] [[kunstschilder]].

[[Ofbeeldienge:Memling_Portret_van_een_jonge_man.jpg|thumb|right|Portret van een jounge man (ca. 1480)]]

==Persoonlik leevn==

Hans Memling wos êen van de belangrykste kunstenoars uut de vichtiende êeuwe, da wos an 't ende van 't Bourgondisch Ryk. Je wos geboorn in Duutsland tusschn 1430-1440 in Seligenstadt, nie verre van [[Frankfurt]]. Je wos getrouwd mei Anna de Valkenaere, by wien datn drie joungns eit g'ed. Ze weundn in e grôot uus in de Sint-Jorisstroate in [[Brugge]]. J'es doa gestorvn in 1494.

==Publiek leevn==
Memling es êen van de mêest bekende klassiekers van de [[Vlamsche Primitievn]] die in dien tyd de grotste schole vo schilderkunst wos van hêel Europa.

't Ziet er noar uut da Memling ne leerlienk wos van [[Rogier Van der Weyden]] die in [[Brussel]] wrochte moa elegansn zekers es da nie. Achter Rogiers zynen dood in [[1464]] es Memling veruusd na Brugge. J'es begunn mei portrettn te moakn in ipdracht van de [[Bourgondische ertoogn]]. Moa ook de geestelikkn en de ryke burgery maktn dêel uut van zyn clientèle.

J'ad ook vele ipdrachtgevers in 't buutnland, lik Itoalië en Spanje, woadeure da vele van zyn schilderyen in die landn zyn terechte gekommn.

De ryke Bruggeliengn goavn em den titel van beste schilder van 't hêle [[Christendom]]. Achter zynen dôod es de paneelschilderkunste in Brugge aanzienlik achteruut gegoane.

[[Ofbeeldienge:Memling_Mater_Dolorosa.JPG|thumb|right|Mater dolorosa (1480's)]]

==Zynen styl==
D'r zyn mêer dan 100 schilderyen gekend van em. E hêle reke es nog anwezig in 't [[Oud Sint-Jan]] in Brugge. Zyn ounderwerpn goan voorol over religieuze thema's, lik den [[Bybel]] en illigenlevens. Memling kiest voor gestileerde vormn en personoages. Zyn schilderyen stroaln een ipvollende ruste uut en zyn styf gebalanceerd in mekoar gestookn. Juste lik [[Jan Van Eyck]] vichtig joar idder wos ook Memling bezeetn deur de details. Olles moeste zo gedetailleerd meugelik voorgesteld zyn, tot ip de klinste schoale.

==Zyn meesterwerkn==
*<i>Triptiek van het Laatste Oordeel</i>, voor 1472, Muzeum Narodowe, Gdansk
*<i>Triptiek van Sir John Donne of Kidwelly</i>, ca. 1475, National Gallery, Lond'n
*<i>Triptiek van Johannes de Doper en Johannes de Evangelist</i> (ook wel <i>Sint-Jansaltaarstuk</i> genoemd), 1479, Sint-Janshospitaal, Brugge
**Markant detail: ip het middenpaneel, "De H. Maagd aanbeden door heiligen", eit oogstwoarschynlik ertoginne [[Maria van Bourgondië]], groavinne van Vloandern, geposeerd vo d'Illige Catherina. Dat is de vrouwe die lienksounder geknield zit.
*<i>De ijdelheid en de duivel</i>, ca. 1485, Musée des Beaux-Arts, Stroatsburg
*<i>Schrijn van de H. Ursula</i>, 1489, Sint-Janshospitaal, Brugge
*<i>Allegorie van de Kuisheid</i>, Musée Jacquemart-André, Paris
*<i>Triptiek van de aardse ijdelheid en de hemelse verlossing</i>


[[Ofbeeldienge:Memling_Sint-Jansaltaarstuk_%28centraal_paneel%29.jpg|thumb|center|500px|Sint-Jansaltaarstuk (centraal paneel) (1479)]]


<center>
<div style="border-collapse:collapse;border:1px solid;padding:10px; width:550px; text-align:center">
[[Ofbeeldienge:Hans Memling 002.jpg|62px]]
[[Ofbeeldienge:Hans Memling 007.jpg|62px]]
[[Ofbeeldienge:Hans Memling 003.jpg|62px]]
[[Ofbeeldienge:Hans Memling 004.jpg|144px|Middenste stik]]
[[Ofbeeldienge:Hans Memling 008.jpg|62px]]
[[Ofbeeldienge:Hans Memling 006.jpg|62px]]
[[Ofbeeldienge:Hans Memling 005.jpg|62px]]
''Passie-altaarstik (1491) in [[Lübeck]], [[Duutsland]]''
</div>
</center>

{{commons|Hans Memling}}

==Externe koppeliengn==
*[http://www.brugge.be/internet/nl/musea/Hospitaalmuseum/index.htm Hospitaalmuseum Sint-Janshospitaal]<br>
*[http://gallery.euroweb.hu/html/m/memling/index.html Hans Memling in Web Gallery of Art]<br>
*[http://www.artcyclopedia.com/artists/memling_hans.html Hans Memling in Artcyclopedia]<br>


[[Categorie:Vlamsche Primitievn|Memling Hans]]
[[Categorie:Brugge|Memling Hans]]

[[bg:Ханс Мемлинг]]
[[de:Hans Memling]]
[[en:Hans Memling]]
[[es:Hans Memling]]
[[fi:Hans Memling]]
[[fr:Hans Memling]]
[[hu:Hans Memling]]
[[it:Hans Memling]]
[[ja:ハンス・メムリンク]]
[[nl:Hans Memling]]
[[pl:Hans Memling]]
[[pt:Hans Memling]]
[[ro:Hans Memling]]
[[ru:Мемлинг, Ганс]]
[[sr:Ханс Мемлинг]]
[[sv:Hans Memling]]
