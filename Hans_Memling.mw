'''Hans Memling''' (ca. [[1433]] [[Duutsland]] - [[11 ogustus]] [[1494]] [[Brugge]])

==Persoonlik leevn==
Hans Memling wos een van de belangrikste kunstenoars uut de vichtiende eeuwe, da wos an 't ende van 't [[Boergondisch Rik]]. Je wos geboorn in Duutsland tusschn 1430-1440 in Seligenstadt, nie verre van [[Frankfurt]]. Je wos getrouwd mei Anna de Valkenaere, bie wien dat'n drie joengns eit gehed. Ze wund'n in e groot uus in de Sint-Jorisstroate in [[Brugge]]. J'es doa gestorvn in 1494.

==Publiek leevn==
Memling es een van de meest bekende klassiekers van de [[Vlamsche Primitievn]] da in dien tid de grotste schole vo schilderkunst wos van eel Europa.

't Ziet er noar uut da Memling ne leerlienk wos van [[Rogier Van der weyden]] die in [[Brussel]] wrochte moa elegansn zekers es da nie. Achter dien zinen dood in [[1464]] es Memling veruusd na Brugge. J'es begun mei portrett'n te moak'n in ipdracht van de [[Bourgondische ertoogn]]. Moa ook de geestelik'n en de rike burgerie makt'n deel uut van zin clientèle.

J'ad ook vele ipdrachtgevers int butenland, lik Itoalje en Spanje, woadeure da vele van zin schilderiejn int die land'n zin terechte gekomn.

De rike Bruggeliengn goavn em den titel van beste schilder van 't hele [[Christendom]]. Achter zinen dood es de paneelschilderkunste in Brugge aanzienlik achteruut gegoane.

==Zinen stil==
D'r zin meer dan 100 schilderiejn gekend van em. E hele reke es nog aanwezig int [[Sint-Janshospitaal]] te Brugge. Zin onderwerp'n goan voorol over religieuze thema's, lik den [[Bibel]] en illigenlevens. Memling kiest voor gestileerde vormn en personoages. Zin schilderiejn stroaln en ipvollende ruste uut en zin stif gebalanceerd in mekoar gestook'n. Juste lik [[Jan van Eyck]] vichtig joar idder wos ook Memling bezeet'n deur de details. Olles moeste zo gedetailleerd meugelik voorgesteld zin, tot ip de klinste schoale.

==Zin meesterwerk'n==
*<i>Triptiek van het Laatste Oordeel</i>, voor 1472, Muzeum Narodowe, Gdansk
*<i>Triptiek van Sir John Donne of Kidwelly</i>, ca. 1475, National Gallery, Lond'n
*<i>Triptiek van Johannes de Doper en Johannes de Evangelist</i> (ook wel <i>Sint-Jansaltaarstuk</i> genomd), 1479, Sint-Janshospitaal, Brugge
**Markant detail: ip het middenpaneel, "De H. Maagd aanbeden door heiligen", eit oogstwoarschinlik ertoginne [[Maria van Bourgondië]], groavinne van Vloandern, geposeerd vo d'Illige Catherina. Dat es de vrouwe die lienksonder geknield zit.
*<i>De ijdelheid en de duivel</i>, ca. 1485, Musée des Beaux-Arts, Stroatsburg
*<i>Schrijn van de H. Ursula</i>, 1489, Sint-Janshospitaal, Brugge
*<i>Allegorie van de Kuisheid</i>, Musée Jacquemart-André, Paris
*<i>Triptiek van de aardse ijdelheid en de hemelse verlossing</i>


<center>
<div style="border-collapse:collapse;border:1px solid;padding:10px; width:550px; text-align:center">
[[Ofbeeldienge:Hans Memling 002.jpg|62px]]
[[Ofbeeldienge:Hans Memling 007.jpg|62px]]
[[Ofbeeldienge:Hans Memling 003.jpg|62px]]
[[Ofbeeldienge:Hans Memling 004.jpg|144px|Middenste stik]]
[[Ofbeeldienge:Hans Memling 008.jpg|62px]]
[[Ofbeeldienge:Hans Memling 006.jpg|62px]]
[[Ofbeeldienge:Hans Memling 005.jpg|62px]]
''Passie-altaarstik (1491) in [[Lübeck]], [[Duutsland]]''
</div>
</center>

{{commons|Hans Memling}}

==Externe koppeliengn==
*[http://www.brugge.be/internet/nl/musea/Hospitaalmuseum/index.htm Hospitaalmuseum Sint-Janshospitaal]<br>
*[http://gallery.euroweb.hu/html/m/memling/index.html Hans Memling in Web Gallery of Art]<br>
*[http://www.artcyclopedia.com/artists/memling_hans.html Hans Memling in Artcyclopedia]<br>

[[Categorie:Belgische kunstschilder|Memling Hans]]
[[Categorie:Brugge|Memling Hans]]
[[Categorie:kunstschilder|Memling Hans]]


[[bg:Ханс Мемлинг]]
[[de:Hans Memling]]
[[en:Hans Memling]]
[[es:Hans Memling]]
[[fr:Hans Memling]]
[[it:Hans Memling]]
[[ja:ハンス・メムリンク]]
[[nl:Hans Memling]]
[[pl:Hans Memling]]
[[pt:Hans Memling]]
[[ro:Hans Memling]]
[[sv:Hans Memling]]
