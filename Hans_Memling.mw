'''Hans Memling''' (ca. [[1433]] Seligenstadt ([[Duutsland]]) - [[11 ogustus]] [[1494]] [[Brugge]]) was ne [[Vloandern|Vlamse]] [[kunstschilder]].

[[Ofbeeldienge:Memling_Portret_van_een_jonge_man.jpg|thumb|right|Portret van een jonge man (ca. 1480)]]

==Persoonlyk leevn==

Hans Memling wos êen van de belangrykste kunstenoars uut de vichtiende êeuwe, da wos an 't ende van 't [[Bourgondisch Ryk]]. Je wos geboorn in Duutsland tusschn 1430-1440 in Seligenstadt, nie verre van [[Frankfurt]]. Je wos getrouwd mei Anna de Valkenaere, by wien datn drie joengns eit g'ed. Ze weund'n in e grôot uus in de Sint-Jorisstroate in [[Brugge]]. J'es doa gestorvn in 1494.

==Publiek leevn==
Memling es êen van de mêest bekende klassiekers van de [[Vlamsche Primitievn]] die in dien tyd de grotste schole vo schilderkunst wos van hêel Europa.

't Ziet er noar uut da Memling ne leerlienk wos van [[Rogier Van der weyden]] die in [[Brussel]] wrochte moa elegansn zekers es da nie. Achter Rogiers zynen dood in [[1464]] es Memling veruusd na Brugge. J'es begunn'n mei portrettn te moak'n in ipdracht van de [[Bourgondische ertoogn]]. Moa ook de geestelyk'n en de ryke burgery maktn dêel uut van zyn clientèle.

J'ad ook vele ipdrachtgevers in 't buutnland, lyk Itoalje en Spanje, woadeure da vele van zyn schilderyen in die land'n zyn terechte gekommn.

De ryke Bruggeliengn goavn em den titel van beste schilder van 't hêle [[Christendom]]. Achter zynen dôod es de paneelschilderkunste in Brugge aanzienlyk achteruut gegoane.

[[Ofbeeldienge:Memling_Mater_Dolorosa.JPG|thumb|right|Mater dolorosa (1480's)]]

==Zynen styl==
D'r zyn mêer dan 100 schilderyen gekend van em. E hêle reke es nog aanwezig in 't [[Sint-Janshospitaal]] in Brugge. Zyn onderwerp'n goan voorol over religieuze thema's, lyk den [[Bybel]] en illigenlevens. Memling kiest voor gestileerde vormn en personoages. Zyn schilderyen stroaln een ipvollende ruste uut en zyn styf gebalanceerd in mekoar gestook'n. Juuste lyk [[Jan van Eyck]] vichtig joar idder wos ook Memling bezeetn deur de details. Olles moeste zo gedetailleerd meugelyk voorgesteld zyn, tot ip de klinste schoale.

==Zin meesterwerk'n==
*<i>Triptiek van het Laatste Oordeel</i>, voor 1472, Muzeum Narodowe, Gdansk
*<i>Triptiek van Sir John Donne of Kidwelly</i>, ca. 1475, National Gallery, Lond'n
*<i>Triptiek van Johannes de Doper en Johannes de Evangelist</i> (ook wel <i>Sint-Jansaltaarstuk</i> genoemd), 1479, Sint-Janshospitaal, Brugge
**Markant detail: ip het middenpaneel, "De H. Maagd aanbeden door heiligen", eit oogstwoarschynlyk ertoginne [[Maria van Bourgondië]], groavinne van Vloandern, geposeerd vo d'Illige Catherina. Dat is de vrouwe die lienksonder geknield zit.
*<i>De ijdelheid en de duivel</i>, ca. 1485, Musée des Beaux-Arts, Stroatsburg
*<i>Schrijn van de H. Ursula</i>, 1489, Sint-Janshospitaal, Brugge
*<i>Allegorie van de Kuisheid</i>, Musée Jacquemart-André, Paris
*<i>Triptiek van de aardse ijdelheid en de hemelse verlossing</i>


[[Ofbeeldienge:Memling_Sint-Jansaltaarstuk_%28centraal_paneel%29.jpg|thumb|center|500px|Sint-Jansaltaarstuk (centraal paneel) (1479)]]


<center>
<div style="border-collapse:collapse;border:1px solid;padding:10px; width:550px; text-align:center">
[[Ofbeeldienge:Hans Memling 002.jpg|62px]]
[[Ofbeeldienge:Hans Memling 007.jpg|62px]]
[[Ofbeeldienge:Hans Memling 003.jpg|62px]]
[[Ofbeeldienge:Hans Memling 004.jpg|144px|Middenste stik]]
[[Ofbeeldienge:Hans Memling 008.jpg|62px]]
[[Ofbeeldienge:Hans Memling 006.jpg|62px]]
[[Ofbeeldienge:Hans Memling 005.jpg|62px]]
''Passie-altaarstik (1491) in [[Lübeck]], [[Duutsland]]''
</div>
</center>

{{commons|Hans Memling}}

==Externe koppeliengn==
*[http://www.brugge.be/internet/nl/musea/Hospitaalmuseum/index.htm Hospitaalmuseum Sint-Janshospitaal]<br>
*[http://gallery.euroweb.hu/html/m/memling/index.html Hans Memling in Web Gallery of Art]<br>
*[http://www.artcyclopedia.com/artists/memling_hans.html Hans Memling in Artcyclopedia]<br>

[[Categorie:Belgische kunstschilder|Memling Hans]]
[[Categorie:Brugge|Memling Hans]]
[[Categorie:kunstschilder|Memling Hans]]

[[bg:Ханс Мемлинг]]
[[de:Hans Memling]]
[[en:Hans Memling]]
[[es:Hans Memling]]
[[fr:Hans Memling]]
[[it:Hans Memling]]
[[ja:ハンス・メムリンク]]
[[nl:Hans Memling]]
[[pl:Hans Memling]]
[[pt:Hans Memling]]
[[ro:Hans Memling]]
[[ru:Мемлинг, Ганс]]
[[sv:Hans Memling]]
