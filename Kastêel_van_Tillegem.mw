
[[Ofbeeldienge:Kasteel_Tillegem_A.jpg|thumb|<center>Kastêel van Tillegem]]
[[Ofbeeldienge:Kasteel_Tillegem_B.jpg|thumb|<center>Kastêel van Tillegem]]
[[Ofbeeldienge:Kasteel_Tillegem_E.jpg|thumb|<center>Kastêel van Tillegem]]
Het '''Kastêel van Tillegem''' ligt in de gemêente [[Sinte-Machiels]] ([[Brugge]]) in de provinsje West-Vloandern (Belgje). 't Omliggend bus is een provinsjoal gebied.

't Kastêel eit en lange historie. Tillegem zoed aanvanklik dêel uutgemakt ein van de fiscus Snellegem. Davan zoed in de tienden êeuwe de fiscus Wynebrugge, 't loatere Sinte-Machiels, em afgesplitst eine. Andere bronnn zeggn dat 't al in de 9e êeuwe, onder [[Boudewijn I]] "met de Ijzeren Arm" afgeschêen was.
't Is al gekend da Tillegem bie't begun van de dertienden êeuwe dêel uutmakte van de bezittiengn van 't uus van [[Vormezêle|Voormezele]]. D'oedst gekenden hêer van Tillegem was Doanevest, nen telg uut et oadelik uus van Voormezele.

In [[1285]] verkocht [[Jan van Tillegem]] de hêerlijkheid an [[Jan Hubrecht]], één van de mêest welgestelde [[poorter]]s van Brugge. Ie was 'n anhanger van de Franse keunink. De Franse nederloage in [[1302]] ([[Guldenspoornslag]]) zorgde vo 't beslag up ol 't bezit van de Lelioards. Up die maniere kwam Tillegem in 't bezit van d' Aartrijkes. 

Doarachter is 't kastêel deur erfenisse en verkôop vele van eigenoare veranderd. 'n Anderen heer van Tillegem, [[Joseph Adrien le Bailly]] was van 1730 tot 1754 burgemeester van 't Vrije. Zonder al te veel miserie deurstond de familie 't Franse bewind. Ze verloren wel under heerlijke rechten moa bleven toch eigenoare.

Deur den trouw van Marie-Thérèse le Bailly ging 't over noa de familie Koenig. 
Deur 'n verkavelinge kwam 't kastêel in 1879 in 't bezit van Eugène de Pênaranda de Franchimont die trouwde met Clothilde de Laage de Bellefay. Omdat ze gêen kinders addn, lieten ze alles an Guy en Marie-Henriette de Briey. Zy trouwde in 1916 met baron Georges Verhaegen. Under zeune, baron René Verhaegen, verkocht 't kastêel in [[1980]]an 't provinciebesteur van [[West-Vloandern]].


De name Tillegem zoe kommn van 'het heem by de tille' (tille wil zeggen brug). Tillegem is dus de versterkte platse by de brugge over de beke (de Kerkebeke).

D'êeste versterkte plekke wos nie up dezelfde plekke of 't kastêel nu. Oengeveer 200 meters in 't zuudoosten van 't kastêel is 't er e mote: 'n upgôogde plekke me 2 cirkelvormige grachten roend, vele dichtre by de Kerkebeke. Ier stoend verzekers d' houten omwallinge, die de brugge bewakte. Moa vo den anleg van den [[A17]] ([[E403]]) is 'n dêel van de mote ofgegraven. Up 'n têekninge uut [[1573]] is ze duudlik zichtboar.

D'er is nie geweten wannêer dat er 'n woaterburcht in stêen gekommn is. D' oedste ofbeeldinge is gevoenden up e miniateur in e 16e êeuws getydenboek. Je ziet doarup e vieroekig gebouw met oektorren en e zwoare torre by de toegangspôorte.

Sedert 1980 is de provinsje dus eigenoare van 't kastêel. Nu doet 't dienst vo "Streekhuis" van de provinsje. Oender andre 't Regionaal Landschap Houtland, de Welzijnsraad regio Brugge en de Bosgroep Houtland zyn d' er gevestigd. 

==Externe koppelinge==
[http://www.west-vlaanderen.be/upload/brugseommeland/index.html Website van 't streekuus Kastêel Tillegem]
 
[[Categorie: Middelêeuwen]]
[[Categorie: Brugge]]
[[Categorie:Kastêel in West-Vloandern|Tillegem]]

[[nl:Kasteel van Tillegem]]
