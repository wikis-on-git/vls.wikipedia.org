{{plat|Poperiengs}}
'''Ommel''' ([[Nederlands]]: hop(pe)) is e twèslachtige plante va de Cannabaceae-familie. 

De plante wos tot voe kort vôornoamelik ekwikt voer i [[bier]] te doen. In die belln zit er e stoffe (lupuline, e geelachtige poere) die e zeure smoake gèft ant bier. 'n Dag va vandoage gebruukn ze ommel oek mêer e mêer voer in medicamentn te doen.

De streken van [[Oalst]] e voerol dedie va [[Poperienge]] zin stief ekend voe nunder ommel. 

== De geschiedenisse ==
(komt nog)

== De produucsje ==

=== De groei ===
In 'n winter goan de bovenste dêeln va de plante dôod, moa de wurtels overleevn. Mè 'n uutkom groein der scheut'n an de wurtels: die scheut'n zien e delicatesse. De scheutn zin eleid roend droad'n en klemmn omoge. Tusschn april en juli groeit de plante 't mêest: de rankn kun toen otmets 30 santemeter groein op êen dag. 
Begun juli stopt de plante mè groein e begunt ze te bloein. De vrouwelike bloemn groein uut toet ''belln''. 

=== 'n Plok ===
Te laste begu september begunt 'n ommelpluk. Vroeger dein ze da met 'n and, nu gebruukn ze doavôorn machien. In 'n oudn tied dèj olleman mèj an 'n ommelpluk. Da wos zwoar werk - sertoe at 't rènde, want toe laagn je nan' oopn va de rank'n. Om d'ambiance d'r in 't ou'n, zoengn de plokkers liedjes. Dit is 't 1e refring van e gekend liedje:<br>
<i>Als wij de schoenen tatsen<br>
Om naar de pluk te gaan<br>
En staan met de bazatsen<br>
Om onze rug gelaan;<br>
Dan jaagt van aandoeninge,<br>
Ons hartje naar 't geluk<br>
Naar 't land van Poperinge<br>
En van den hommelpluk<br></i>

=== Droogn ===
Achter 'n puk droogn ze belln voorzichtjes uut mè warme luchtbloazers. Anders zoe 'n ommel ol rap beschimmeln. A ze droge enoeg is, pressen ze 'n ommel tope in ballo's.

== Hoppestoet ==
Om de drie joar (2005, 2008, 2011,...) goat er in Poperienge in september e stoet uut die e masse vook trekt. Olles stoat toen nateurlik in 't têek'n va 'n ommel. D'r zien oek fêesten (woa da ze vaneigens vele [[Hommelbier]] drienkn) en ze verkiezen e Hoppekeuneginne.

== Externe koppelienge ==
* [http://www.poperinge.be/hopmuseum/ Hopmuseum Poperinge]
*
