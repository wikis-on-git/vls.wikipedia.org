[[Ofbeeldienge:Hop bloemen vrouwelijke plant Humulus lupulus female.jpg|thumb|Ommelplante mè knops]]
{{plat|Poperiengs}}
'''Ommel''' ([[Nederlands]]: hop(pe)) is e twèslachtige plante va de Cannabaceae-familie. 

De plante wos tot voe kort vôornoamelik ekwikt voer i [[bier]] te doen. In die belln zit er e stoffe (lupuline, e geelachtige poere) die e zeure smoake gèft ant bier. 'n Dag va vandoage gebruuk'n ze ommel oek mêer e mêer voer in medicament'n te doen.

De streken van [[Oalst]] e voerol dedie va [[Poperienge]] zin stief ekend voe nunder ommel. 

== De geschiedenisse ==

=== Va gruut noar ommel ===
Vôorn dazze ommel in bier dèjn om e smaksje an 't bier te geevn, dèjn ze d'r gruut in. Gruut is e miengelienge va kruudn. Roend de joarn 800 kwaamn ze in [[Duutsland]] op 't gedacht om e bètje ommel in bier te doen om 't langer te kun bewoarn. 

=== E nieuw' industrie voe Poperienge ===
In de streke va Poperienge leevnde z'in de Middelêeuwn va de loakenandel. Moa deur de polletiek van [[Iengeland]] most'n ze achter een andere maniere zoekn voe commerce te doe. Ommel wos d'opplossienge. Sedert de 15st'n êeuw wos ommel ier intensif verbouwd. 't Uutzicht va Poperienge gienk nôoit nog 't zefste zien...

== De produucsje ==

=== De groei ===
In 'n winter goan de bovenste dêeln va de plante dôod, moa de wortels overleevn. Mè 'n uutkom groein der scheut'n an de wortels: die scheut'n zien e delicatesse. De scheut'n zin eleid roend droad'n en klemmn omoge. Tusschn april en juli groeit de plante 't mêest: de rank'n kunn'n toen otmets 30 santemeter groein op êen dag. 
Begun juli stopt de plante mè groein e begunt ze te bloein. De vrouwelike bloemn groein uut toet 'knops'. 

=== 'n Plok ===
Te laste begu september begunt 'n ommelpluk. Vroeger dein ze da met 'n and. In 'n oudn tied dèj olleman mèj an 'n ommelpluk. Da wos zwoar werk - sertoe at rinde, want toe laagn je nan'n oopn va de rank'n. Om d'ambiance d'r in 't ou'n, zoengn de plokkers liedjes. Dit is 't êeste refring van e bekend liedje:<br>
::::<i>Als wij de schoenen tatsen
::::<i>Om naar de pluk te gaan
::::<i>En staan met de bazatsen
::::<i>Om onze rug gelaan;
::::<i>Dan jaagt van aandoeninge,
::::<i>Ons hartje naar 't geluk
::::<i>Naar 't land van Poperinge
::::<i>En van den hommelpluk</i>

Toen da de pluk oek mè machien kostte gebeurn, in de plekke va manueel, wos 't er in Poperienge e firma die e masse machien'n efabriceerd et: Allaeys. In de joarn '60 exporteernde ze oek na Duutsland, en dat is toch opmerkelik omda Duutsland vele keirs grodder is. Ze produceernde oender anger de Allaeys Junior, Allaeys Senior, Allaeys Europa Super (koste 240 à 270 rank'n ter eure plokk'n), Allaeys Compact en Saxo. De firma Allaeys is oendertusschen failliet egoan.

=== Droogn ===
Achter 'n plok droogn ze de knops voorzichtjes uut mè warme luchtbloazers. Anders zoe 'n ommel ol zêre beschimmeln. A ze droge enoeg is, pressen ze 'n ommel tope in ballo's.

== Hoppestoet ==
Om de drie joar (2005, 2008, 2011,...) goat er in Poperienge in september e stoet uut die e masse vook trekt. Olles stoat toen nateurlik in 't têek'n va 'n ommel. D'r zien oek fêesten en ze verkiezen e Hoppekeuneginne.

== Culinair ==
* Ommel gebruuk'n ze voer in bier te doen. In Poperienge brouwn ze e speciaal birtje, [[Hommelbier]], mè mêerder sôort'n ommel.
* Ommelpap: in vroeger tied'n krêegn de plokkers, mêestol vrèmd vook, op 't ende van de plok, e sôort warm paptje ('t trekt op crème brûlée) mèd e poar knops ter versierieng. Da gebruuk wos joarn verlôorn egoan. Moa bakker Sansen uut Poperienge ed een oud recept werevoen'n uut 1910. In de nieuwn ommelpap zitt'n ol d'oude ingrediënt'n d'r nog in (mek, butter, bloeme e suker); nieuwe toevoegieng is de kanêel en de rom.
* Hoppescheut'n: de joenge scheut'n van de plante die in 'n uutkom eplokt zin. 't Is delicoat andwerk, en doarom is 'toek zo diere in de restorangs.

== Externe koppelienge ==
* [http://www.poperinge.be/hopmuseum/ Hopmuseum Poperinge]
* [http://users.pandora.be/stimulans/hommel/ De geschiedenisse van ommel]
* [http://www.poperinge.be/NL/toerisme/hoppelied.htm De hêle versie van 't Hoppelied]
* [http://www.gourmetstore.be/CookingMarket/Default.asp?section=7&lg=2&archiveid=59&type=ad Hoppescheuten voe de gourmangs]
{{commons|Humulus lupulus}}

[[Categorie:Poperienge]]

[[cs:Chmel otáčivý]]
[[da:Humle (Humulus lupulus)]]
[[de:Echter Hopfen]]
[[en:Hop (plant)]]
[[fi:Humala]]
[[fr:Houblon]]
[[it:Humulus lupulus]]
[[ja:ホップ]]
[[lt:Apynys]]
[[ro:Hamei]]
[[sv:Humle]]
[[uk:Хміль]]
