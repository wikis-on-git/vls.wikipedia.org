[[Luuzn]] es't ofdoen van de [[scheutn]] die uutschietn in d'oksels van de [[tomatteplantn]].

Oa je tomattn wilt kwêekn zy je best van de plantn te luuzn, vô schôone grôote tomattn t'èn. Oa je da niet dout goat de plante oal eur krachtn steekn in't moakn van groenighyd en goa je verre gèn schôone grôote tomattn angn èn.

Luuzn doe je deur me jun viengers de luuze vaste te pakkn en of te trekkn. Anders ku je da vaneignst ôok doen met e stik [[alloam]] lyk e [[patattemes]]. Makt wel da oa je da doet, da je oalliènne de luuze mee ed en de plante nie te fel beschoadigd of ge goat gèn tomattn en.

Luuzn zyn feitelyk vergelykboar me den toppel: Oa je e luuze lat stoan, goan der doar bloumn en uuteindelyk ôok tomattn ankoomn. Moar angezien de tomatteplante doar mo gèn genoug van krygt en bluuft luuzn moakn, zou je tenn de rit e plante met oallemoalle luuzn èn en nie te vele grôote tomattn.

Nog e vôordêel van te luuzn es dan de plantn vele rechter groein en vele beter vaste te bindn zyn an e stok.  Oan ze wilder groein è je minder goeie luchcirculoatie. 

Oa't è da je content zyt met e klêene ipbringste van klêene tomattn an schêeve plantn, moe je vaneigns de moeite nie doen om te luuzn.
