{{Dynastie|
| ploatje = [[Ofbeeldienge:PhilipII.jpg|250px|Filips II]]
| noame = Filips II van Spanje
| leevn = 1527 - 1598
| functie1 = Keunink van Spanje
 | periode1 = [[1556]] - [[1598]]
| vôorganger1 = [[Karel V van et Illig Roomsche Ryk|Karel V]] ols Karel I van Spanje
| ipvolger1 = [[Filips III van Spanje]]
| functie2 = Keunink van Portugal
| periode2 = [[1580]] - [[1598]]
| vôorganger2 = [[Hendrik I van Portugal]]
| ipvolger2 = Filips III van Spanje ols Filips II van Portugal
| functie 3= Heer der Nederlandn
| periode3 = [[1555]] - [[1581]]
| vôorganger = [[Karel V van et Illig Roomsche Ryk|Karel V]]
| ipvolger = ginne, de  Nederlandn wordn besteurd deur [[Isabella van Spanje]]
| voader = [[Karel V van et Illig Roomsche Ryk|Karel V]]
| moeder = [[Isabella van Portugal (1503-1539)|Isabella van Portugal]]
}}
'''Filips II van Spanje''' (Valladolid, [[21 meie]] [[1527]] - [[Madrid]], [[13 september]] [[1598]]) was keunink van [[Spanje]] en ook van [[Portugal]] ols Filips I. Ie was Heer der Nederlandn van [[1555]], de troonsofstand van z’n voader, tout [[1581]],  de ounofankelikeid van de [[Noordelikke Nederlandn]] binst de [[Tachtigjoarign Oorlog]]. Tegoare me [[Maria I van Ingeland]] wast ’n ook vier joar keunink van [[Ingeland]]. 

==Zyn leevn==
Filips II was d’n enigstn wettige zeune van keizer [[Karel V van et Illig Roomsche Ryk|Karel V]]  met [[Isabella van Portugal (1503-1539)|Isabella van Portugal]]. Van [[1539]] wast ‘n regent vo z’n voader in Spanje en ie kreegt de Spoansche trone achter da z’n voader in 1556 was ofgetreedn . ‘t Joar d’r voorn wast ’n z’n voader ol ipgevolgd in de [[Lege Landn]]. Neffest Spanje bestound ‘t Spoansche Ryk ton ook uut deeln van [[Vrankryk]] en [[Itoalië]] en de Spoansche kolonies.

==Zyn vrouwn==
*1. [[Maria Emanuela van Portugal]], dochter van [[Johan III van Portugal]]
*2. [[Maria I van Ingeland]] van ’t uus Tudor, (bygenoamd Bloody Mary), dochter van [[Hendrik VIII]] en z’n eeste vrouwe [[Catharina van Aragon]]
*3. [[Elisabeth van Valois]], dochter van [[Hendrik II van Frankryk]]
*4. [[Anna van Oostnryk]],  dochter van keizer [[Maximiliaan II]] van ‘t [[Illig Roomsche Ryk]] en [[Maria van Spanje]], dochter van [[Karel V van et Illig Roomsche Ryk|Karel V]]
Filips II trouwde in 1543 me prinses Maria Emanuela van Portugal. In 1545 wierd under zeune [[Carlos van Spanje]]  (1545–1568) geboorn, mo Maria stierf vier doagn achter de geboorte. 
Filips probeerde z’n macht voort uut te breidn deur in 1554 te trouwn me de katholieke Ingelsche keuniginne Maria I van Ingeland of Maria Tudor. In 1558, ’n poar joar achter da Filips keunink van Spanje gewordn was, stierf ze zounder kinders g’ed t’en. Achter eur dood wilde  Filips met eur  joungere olfzuster, de protestantse keuniginne [[Elizabeth I van Ingeland|Elizabeth I van Ingeland]] trouwn, mo dat is nie deure gegoan. Filips peisde da z’n zeune Don Carlos doar achter zat en ie liet em gevangn zettn. Os Don Carlos korts d’r achter stierf beschuldigdn z’n teegnstanders em van ‘t vermoordn van z’n eign zeune.

In 1559 sloot Spanje, achter 60 joar oorlog me Frankryk, ‘t [[Verdrag van Cateau-Cambrésis]]. Ols ounderdeel van ‘t vredesverdrag trouwde Filips  me de 14-joarige dochter van de Fransche keunink Hendrik II, Elisabeth van Valois.  Elisabeth was eerder beloofd gewist an z’n ton 14-joarige zeune Don Carlos. Elisabeth kreeg twi dochters, mo gin zeuns. In 1568 stierf z’achter ’n deel miskroamn. 
In 1570 trouwde Filips me z’n vierde vrouwe,  z’n 22 joar jounger nichtje Anna van Oostnryk (1549-1580), die ol verloofd gewist was me Filips' zeune Carlos, tout an z’n dood. ’t Was mor in 1578 dan z’n zeune kreegn en dus ‘n ipvolger, [[Filips III van Spanje]].
==De Ottomoann==
In 1558 aan de Ottomoann de [[Baleaarn]] veroverd en geplunderd, en ze vieln ook de Spoansche kust an. Achter ’n iproep van paus Pius V zette  Filips em in ols verdediger van ‘t christelik Europa teegn ‘t islamitisch Ottomoansche Ryk. In 1571 versloeg Filips' vloot de Ottomoann, tegoare met ‘n deel Zuud-Europeesche boundgenootn,  in de Slag by Lepanto an de westkust van [[Grieknland]].  
==de Tachtigjoarign Oorlog==
Achter de [[Beeldnstorm]] in 1566 in de Nederlandn, zound Filips II d’n ertog van Alva vor orde ip zoakn te stelln. Z’n keiardn anpak lokte groot protest uut en azo begost  in 1568 de [[Tachtigjoarign Oorlog]] (of de Nederlandsn Ipstand). De stryd in de Nederlandn, de  spanningn met Ingeland  en de invoasies van de moslims woogn zwoar ip de stoatskasse. En in 1581 verkloardn de Ollandsche Stoatn-Generoal in ‘t [[Plakkaat van Verlatinghe]],  de ounofankelikeid van de [[Noordelikke Nederlandn|Republiek der Verenigde Provinciën]] en was Filips doa z’n macht kwyt.   
==Keunink van Portugal==
Round 1580 erfde Spanje [[Portugal]]. Filips benoemde z’n eign tout keunink van Portugal omda z’n moeder ’n Portugese was. Da wierd eest nie anveird deur ’t Portugese volk en doarom most ‘n ’t doen me geweld. Ie zette d’n ertog van Alva in, die ton ol weregekeerd was van de Nederlandn. Portugal zou 60 joar deel uutmoakn van ‘t Spoansche Ryk.
==De Spoans-Ingelschn oorlog (1585-1604)==
Ingeland was vree anti-Spoans en anti-katholiek gewordn achter ’t beleid van Maria Tudor (Bloody Mary), die tegoare met eur vint Filips II ’n echt terreurbewind teegn ’t protestantisme gevoerd aad. Omdat ‘n  gin Ingelschn troonipvolger aad met eur is de troon no de protestantse [[Elisabeth I van Ingeland]], dochter van Hendrik VIII en z’n twidde vrouwe [[Anna Boleyn]] gegoan. Elisabeth I, die ook ol de ipstandelingn in de Nederlandn steunde gaf d’n ipdracht vo de executie (1587) van de katholieke keuniginne [[Maria I van Schotland]] (nie te verwarrn me Maria I van Ingeland), die ountoofd wierd. Da was vo Filips II de reedn vor in 1588 met ‘n enorme vloot, de [[Armada]], me z’n leger te vertrekkn nor Ingeland. Mo d’n Armada leed ’n enorme nederloage en Filps most ofzien van z’n plann.

Filips vocht heel z’n leevn vo ’t Katholicisme en ie stierf in 1598. Ie wierd ipgevolgd deur z’n zeune Filips III. De Nederlandn kwoamn in andn van z'n dochter Isabella, die getrouwd was met Albrecht van Oostnryk.

[[Categorie:Habsburg]]
[[an:Felipe I d'Aragón]]
[[ar:فيليب الثاني ملك إسبانيا]]
[[bg:Филип II (Испания)]]
[[bs:Filip II (Španija)]]
[[ca:Felip II de Castella]]
[[cs:Filip II. Španělský]]
[[da:Filip 2. af Spanien]]
[[de:Philipp II. (Spanien)]]
[[el:Φίλιππος Β' της Ισπανίας]]
[[en:Philip II of Spain]]
[[eo:Filipo la 2-a (Hispanio)]]
[[es:Felipe II de España]]
[[et:Felipe II]]
[[eu:Filipe II.a Espainiakoa]]
[[fi:Filip II (Espanja)]]
[[fr:Philippe II d'Espagne]]
[[gl:Filipe II de España]]
[[he:פליפה השני, מלך ספרד]]
[[hr:Filip II., španjolski kralj]]
[[hu:II. Fülöp spanyol király]]
[[id:Felipe II dari Spanyol]]
[[is:Filippus 2. Spánarkonungur]]
[[it:Filippo II di Spagna]]
[[ja:フェリペ2世 (スペイン王)]]
[[ka:ფელიპე II (ესპანეთი)]]
[[ko:스페인의 펠리페 2세]]
[[la:Philippus II (rex Hispaniae)]]
[[lt:Pilypas II]]
[[lv:Felipe II]]
[[nl:Filips II van Spanje]]
[[no:Filip II av Spania]]
[[pl:Filip II Habsburg]]
[[pt:Filipe II de Espanha]]
[[ro:Filip al II-lea al Spaniei]]
[[ru:Филипп II (король Испании)]]
[[scn:Filippu II di Spagna]]
[[simple:Philip II of Spain]]
[[sr:Филип II од Шпаније]]
[[sv:Filip II av Spanien]]
[[th:พระเจ้าเฟลิเปที่ 2 แห่งสเปน]]
[[tl:Felipe II ng Espanya]]
[[uk:Філіп II (король Іспанії)]]
[[war:Felipe II han Espanya]]
[[zh:腓力二世 (西班牙)]]
