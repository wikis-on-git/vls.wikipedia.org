{{Dynastie|
| ploatje = [[Ofbeeldienge:PhilipII.jpg|250px|Filips II]]
| noame = Filips II van Spanje
| leevn = [[1527]] - [[1598]]
| functie1 = Keunink van Spanje
 | periode1 = 1556 - [[1598]]
| vôorganger1 = [[Karel V van et Illig Roomsche Ryk|Karel I]]
| ipvolger1 = [[Filips III van Spanje]]
| functie2 = Keunink van Portugal
| periode2 = [[1580]] - [[1598]]
| vôorganger2 = Hendrik I van Portugal
| ipvolger2 = [[Filips III van Spanje|Filips II]]
| functie3= Soeverein van de Nederlandn
| periode3 = [[1555]] - [[1598]]
| vôorganger3 = [[Karel V van et Illig Roomsche Ryk|Karel V]]
| ipvolger3 = [[Albrecht en Isabella]]
| voader = [[Karel V van et Illig Roomsche Ryk|Karel V]]
| moeder = [[Isabella van Portugal (1503-1539)|Isabella van Portugal]]
}}
'''Filips II van Spanje''' (Valladolid, [[21 meie]] [[1527]] - Madrid, [[13 september]] [[1598]]) was keunink van [[Spanje]] en Portugal en soeverein van de Nederlandn. Tegoare me Maria I van Iengeland wast ’n ook vier joar keunink van [[Iengeland]]. 

==Zyn leevn==
Filips II was den ênigstn wettige zeune van keizer [[Karel V van et Illig Rôoms Ryk|Karel V]]  en [[Isabella van Portugal (1503-1539)|Isabella van Portugal]]. Van [[1539]] wast ‘n regent vo z’n voader in Spanje en je krêeg de Spoansche trône achter da z’n voader in 1556 was ofgetreedn . ‘t Joar d’r vôorn wast ’n z’n voader ol ipgevolgd in de [[Lêge Landn]]. Neffest Spanje bestound ‘t Spoans Ryk ton ook uut dêeln van [[Frankryk]] en [[Itoalië]] en de Spoansche kolonies.

==Vrouwn en jounges==
Filips II trouwde vier kêers:
*1. Maria Emanuela van Portugal, dochter van Johan III van Portugal
**Zeune:  Carlos van Spanje (1545–1568). Maria stierf vier doagn achter de geboorte. 
*2. Maria I van Iengeland van ’t uus Tudor, (bygenoamd Bloody Mary), dochter van [[Hendrik VIII van Iengeland]] en z’n eeste vrouwe Catharina van Aragon. Z’aan gin jounges. Achter eur dôod wilde Filips met eur joungere olfzuster, de protestantse keuniginne Elizabeth I van Iengeland  trouwn, mo dat is nie deure gegoan. Filips peisde da z’n zeune Don Carlos doar achter zat en je liet em gevangn zettn. O Don Carlos kort d’r achter stierf, beschuldigdn z’n teegnstanders em van ‘t vermoordn van z’n eign zeune.
*3. Elisabeth van Valois, dochter van Hendrik II van Frankryk. In 1559 slôot Spanje, achter 60 joar oorloge me Frankryk, ‘t Verdrag van Cateau-Cambrésis. Ols ounderdêel van ‘t vredesverdrag trouwde Filips me de 14-joarige dochter van Hendrik II, Elisabeth van Valois.  Elisabeth was eest beloofd gewist an z’n ton 14-joarige zeune Don Carlos. Elisabeth krêeg twi dochters, mo gin zeuns. Ze stierf in 1568. 
** Dochter: [[Isabella van Spanje|Isabella]] (1566-1633]), trouwde met [[Albrecht van Oostnryk]]
** Dochter: Catharina (1567-1597), trouwde me Karel Emanuel I van Savoye
*4. Anna van Oostnryk,  dochter van keizer [[Maximiliaan II]] van ‘t [[Illig Rôoms Ryk]] en Maria van Spanje, dochter van [[Keizer Karel V]]. In 1570 trouwde Filips me z’n 22 joar jounger nichtje Anna van Oostnryk (1549-1580), die verloofd was me z’n zeune Carlos vo dat ‘n stierf.
** Zeune: Fernando (1571-1578)
** Zeune: Carlos Lorenzo (1573-1575])
** Zeune: Diego Félix (1575-1582)
** Zeune en ipvolger: [[Filips III van Spanje]] (1578-1621)
** Dochter: Maria (1580-1583)

==D'Ottomoann==
In 1558 aan d'Ottomoann de Baleaarn veroverd en geplunderd, en ze vieln ook de Spoansche kust an. Achter ’n iproep van paus Pius V zette Filips em in ols verdediger van ‘t christelik Europa teegn ‘t islamitisch Ottomoans Ryk. In 1571 versloeg Filips' vlôot d'Ottomoann, tegoare met e dêel Zuud-Europeesche boundgenootn, in de Slag by Lepanto an de westkust van Grieknland.  

==de Tachtigjoarign Oorloge==
Achter de [[Beeldnstorm]] in 1566 in de Nederlandn, zound Filips II den [[ertog van Alva]] vor orde ip zoakn te stelln. Z’n keiardn anpak lokte grôot protest uut en azo begost in 1568 de [[Tachtigjoarign Oorlog]] (of de Nederlandschn Ipstand). De stryd in de Nederlandn, de  spanniengn met Iengeland  en d'invoasies van de moslims woogn zwoar ip de stoatskasse. En in 1581 verkloardn d'Ollandsche Stoatn-Generoal in ‘t [[Plakkaat van Verlatinghe]], de ounofankelikeid van de [[Noordelikke Nederlandn|Republiek der Verenigde Provinciën]] en was Filips doa z’n macht kwyt.   

==Keunink van Portugal==
Round 1580 erfde Spanje Portugal. Filips benoemde z’n eign tout keunink van Portugal omda z’n moeder e Portugese was. Da wierd eest nie anveird deur ’t Portugees volk en doarom most ‘n ’t doen me geweld. Je zette den ertog van Alva in, die ton ol weregekêerd was van de Nederlandn. Portugal zou 60 joar dêel uutmoakn van ‘t Spoans Ryk.

==De Spoans-Iengelschn oorloge (1585-1604)==
Iengeland was vrêe anti-Spoans en anti-katholiek gewordn achter ’t beleid van Maria Tudor (Bloody Mary), die tegoare met eur vint Filips II ’n echt terreurbewind teegn ’t protestantisme gevoerd aad. Omdat ‘n  gin Iengelschn trôonipvolger aad met eur, is de trôon no de protestantse Elisabeth I van Iengeland, dochter van Hendrik VIII en z’n twidde vrouwe Anna Boleyn, gegoan. Elisabeth I, die ook ol d'ipstandeliengn in de Nederlandn steunde gaf ipdracht vo d'executie (1587) van de katholieke keuniginne Maria I van Schotland (nie te verwarrn me Maria I van Iengeland), die ountoofd wierd. Da was vo Filips II de reedn vor in 1588 met ‘n enorme vlôot, den Armada, te vertrekkn nor Iengeland. Mo z'n leger leed ’n enorme nederloage en Filips most ofzien van z’n plann.

Filips vocht hêel z’n leevn vo ’t Katholicisme en je stierf in 1598. Je wierd ipgevolgd deur z’n zeune Filips III. De Nederlandn kwoamn in andn van z'n dochter [[Aartsertoginne Isabella|Isabella]], die getrouwd was met [[Albrecht van Oostnryk]].

[[Categorie:Habsburg]]
[[Categorie:Groaf van Vloandern]]

[[an:Felipe I d'Aragón]]
[[ar:فيليب الثاني ملك إسبانيا]]
[[be-x-old:Філіп II (кароль Гішпаніі)]]
[[bg:Филип II (Испания)]]
[[bs:Filip II Španski]]
[[ca:Felip II de Castella]]
[[cs:Filip II. Španělský]]
[[cy:Felipe II, brenin Sbaen]]
[[da:Filip 2. af Spanien]]
[[de:Philipp II. (Spanien)]]
[[el:Φίλιππος Β' της Ισπανίας]]
[[en:Philip II of Spain]]
[[eo:Filipo la 2-a (Hispanio)]]
[[es:Felipe II de España]]
[[et:Felipe II]]
[[eu:Filipe II.a Espainiakoa]]
[[fi:Filip II (Espanja)]]
[[fo:Filip 2.]]
[[fr:Philippe II d'Espagne]]
[[gl:Filipe II de España]]
[[he:פליפה השני, מלך ספרד]]
[[hr:Filip II., španjolski kralj]]
[[hu:II. Fülöp spanyol király]]
[[id:Felipe II dari Spanyol]]
[[is:Filippus 2. Spánarkonungur]]
[[it:Filippo II di Spagna]]
[[ja:フェリペ2世 (スペイン王)]]
[[ka:ფილიპე II (ესპანეთი)]]
[[ko:스페인의 펠리페 2세]]
[[la:Philippus II (rex Hispaniae)]]
[[lt:Pilypas II]]
[[lv:Felipe II]]
[[mr:फिलिप दुसरा, स्पेन]]
[[nl:Filips II van Spanje]]
[[no:Filip II av Spania]]
[[pl:Filip II Hiszpański]]
[[pt:Filipe II de Espanha]]
[[ro:Filip al II-lea al Spaniei]]
[[ru:Филипп II (король Испании)]]
[[scn:Filippu II di Spagna]]
[[simple:Philip II of Spain]]
[[sr:Филип II од Шпаније]]
[[sv:Filip II av Spanien]]
[[th:พระเจ้าเฟลิเปที่ 2 แห่งสเปน]]
[[tl:Felipe II ng Espanya]]
[[uk:Філіп II Габсбург]]
[[war:Felipe II han Espanya]]
[[zh:腓力二世 (西班牙)]]
