{{Taxobox
|type=dier
|afbeelding=Phalangium opilio 2 (Nemo5576).jpg
|afbeeldingtekst=Nen ooiwoagn
|rijk=[[Animalia]] (Bêestn)
|stam=[[Geleedpôtigen|Arthropoda]] (Geleedpôtigen)
|klasse=[[Arachnida]] (Kobbeachtigen)
|orde=[[Opiliones]] (Ooiwoagns)
|w-naam=Phalangium opilio
|auteur=[[Linnaeus]]
|datum=1761}}
Nen '''geweunn ooiwoagn''' of kortweg '''ooiwoagn''' ''(Phalangium opilio)'' es e [[kobbe]]sorte die veel voorkomt.  't Es wel gin [[Araneae|echte kobbe]] mor es 't er wel verwant mee. Ooiwoagns volln surtout up omdan ze e kleen lyf èn mè styve lange, fyne pootn. 

==Uterlik==
Nen ooiwoagn èt e lyf da niet langer komt dan 10 mm. Ze verschilt van andere kobbn deurdat eur achter- en voorlyf aaneengegruujd zyn, binst da by echte kobbn de twee deeln an makkoar angn.

Eur pootn keunn gemakkelik 10 cm lank kommn, tot zelfs vichtien keers de lengte van eur lyf. Ooiwoagns keunn by 't minste gevoar ne poot losloatn. Zo zettn ze under vyand by 'n buk want ondertusschn èn ze tyd vo weg te loopn. Ofgebrookn pootn gruujn zere were an.

==Leefomgevienge==
Ooiwoagns vind je 't hele joar deure. Ze leevn in [[Europa]], [[Noord-Amerika]], [[Noord-Afrika]] en [[Siberië]]. Ze volgn de mienschn overol in under weunstn en up et werk ''(cultuurvolger)''.

==Teetn==
Ooiwoagns zyn [[omnivoor]]n (olleseters). Ze leevn van [[plantn]], [[insectn]], [[myte|mytn]] en [[pissebedde|pissebeddn]], zowel dooie lik levende. Ze doen zelfs an [[kannibalisme]].

Ooiwoagns moakn gin kobbenettn moar vangn under prooie te lope.

==Voortplantienge==
't Wuvetje èt e legbore woamè ze eur bevruchte eitjes ofzet in d'eirde, in outspleetn of in oekn binnenskoamers. Ne kee da ze ze geleid èt, trekt ze d'r eur nietn nie mee van an.

[[Categorie:Ooiwoagn]]

[[de:Phalangium opilio]]
[[en:Phalangium opilio]]
[[fi:Seinälukki]]
[[hu:Házi kaszáspók]]
[[nl:Gewone hooiwagen]]
