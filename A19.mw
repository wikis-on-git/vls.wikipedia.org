De '''A19''' es een nationoale otostrade die loôpt van [[Kortrik]] noar [[Ippr]]. Iès anheleid tussn '75 en '82. 

Tes een otostrade die vooral door West-Vloamingen gebrukt weird, en deur [[Fransmans]] die noar de [[Vlamse Kust]] hoan. Tès wok de otostrade die [[Bellewaerde]] andoet.

== Traject in West-Vlaondern ==
* Kortrik, anslutinge ip de [[R8]]
* Hullehem (Wevelhem), aanslutinge ip de [[E403]])
* [[Mjeenn]] (1 afrit)
* [[Wervik]] (1 afrit)
* [[Zunnebeke]] (1 afrit)
* Ippr (2 afritten: Ippr Zud en Ippr Centrum)

==Varia==
De otostrade stopt nohal abrupt in Ippr. Da komt deurdat er veel verzet es van de platselijke bevolkinge om hem deure te trekkn tot an den [[E40]] rond [[Veurne]]. Ie zoet doabie een natuurhebied en een soldoatenkerkof ut [['14 - '18]] krusen. Voôrstanders van de deurtrekkinge, hehroepeerd in eet aktiecomité 'JA18' wizen voôral ip de onmeugelike verkièrssituatie ip de N8, het lohische vervolhtraject vanaf Ippr noar de Kust. De voôrlopihe beslissinge die henomen es, es dat de deurtrekkinge der nie komt, moar dat de dorpskernen hespoard zulln worden deur een ringboane te moakn.

==Koppelinge==
[http://home.scarlet.be/~si650495/snelweg/index-nl.html websaait over de Belgiske snelweegn]

[[Category:Otostrade in Belhje]]
[[Category:Verkièr]]
