{{plat|Poperiengs}}
'''Sint-Janscollege (Poperinge)''' is e gemiengde [[katholike]] [[schole]] in [[Poperienge]]. Z'is ountstoan in 2001. Sedert 2003 zyn ol de lessn egeevn in de gebouwn op 't Burgemeester Bertenplein.

== Geschiedenisse ==
't Sint-Janscollege bestoat nog ni lange. Moa de schoolgroepn die an de basis lein, zyn ol ouder. 
Ol d'êne kant e je 't Sint-Stanislascollege vo de knechtn, anderzyds wos 't er 't Sint-Franciscusinstituut vo de misjes.

=== Sint-Stanislascollege ===
In 1657 begostn de poaters Recollettn met e "Latynsche schole". Nunder klôoster lag in de Gasthuisstraat. Sedert de Fransche Revoluusje (1789) woarn de poaters verjoagd, en ze kêernde ne mi were. 't Woarn nu de pasters die lesse gaavn. In 1834 kwam et College op de plekke woa da 't nu nog ossan is. E bitje loater, in 1853, krêeg het de noame Sint-Stanislascollege. Tout an 1989 kostn ollêne knechtejoengs na 't college goan.

=== Sint-Franciscusinstituut ===
De geschiedenisse van 't Sint-Franciscusinstituut, terplekke beter ekend lik ''De Penitentn'', goa were tout an de 15sn êeuw. De Zusters Penitenten verpleegnde êest ziekn, loater van tyd gaavn ze ouk lesse. In 't begun wos 't ollêne handel, moa sedert 1959 kostn misjes doar ouk moderne en oude humaniora volgn. Tout an 1989 kostn ollêne misjes na de Penitentn goan.

== Externe koppelienge ==
* [http://www.sint-janscollege.be/ Officieeln website]

[[Categorie:Poperienge| ]]
[[Categorie: Schole]]
