{{Patrôon:Geschiedenisse van de Lege Landn}}
De '''Lêge Landn''' es de noame vo 't istorisch gebied van de ''Nederlandn''. De Lege Landn zyn e lêeggeleegn vlakte round de riviern de [[Schelde]], de [[Moas]], de [[Ryn]], de [[Eems]] en de [[Ysel]]. Up da gebied liggn nu de landn [[Olland]], [[België]] en et [[Grôotertogdom Luxemburg]].

Diene terme es den dag van vandoage nog osan gebruukt voe die drie landn t'ôpe an te duudn. Sinsn 'n [[WO II|Twiddn Weireldoorlogo]] noemn ze die landn meestol de [[Benelux]].

==Liggienge==
[[Ofbeeldienge:Benelux satellite image.PNG|left|thumb|Benelux geogroafisch]]
't Territorium van de Lêge Landn es 't gebied in [[West-Europa]] dat ingeslootn ligt tussen [[Vrankryk|de Fransche gebiedn]] in 't zuudn, de [[Duutsland|Duutsche gebiedn]] in 't ôostn en de [[Iengland|Iengelse gebiedn]] an den andren kant van de [[Nôordzêe]] in et westn en 't nôordn.

==Geschiedenisse==
De productie en 'n andel van [[wulle]] èt vo de steejn van de Lege Landn styf belangryk gewist. Deur dienen [[middelêeuwen|middeleeuwschn]] andel zyn steejn lik [[Brugge]], [[Yper]], [[Gent]], [[Luuk]], [[Leuvn]], [[Mecheln]], [[Brussel]], [[Antwerpn]] en [[Utrecht]] welvoarend gekommn.

In [[1477]] zyn de [[Bourgondische ertoogn|Bourgondische bezittiengn]] in de Lege Landn, de '''Bourgondische Nederlandn''', deur 't uwelik van [[Maria van Bourgondië]] na 't [[Uus van Habsburg]] overgegoan. In de 16e eeuwe zyn de [[Zeventien Provinciën]] deur de [[Pragmatieke Sanctie]] van keizer [[Karel V]] lik een geheel vrygesteld gewist van under feodoale verplichtiengn. Achter dan de Zeventien Provinciën under ounofankelik èn verkloard van de [[Spoansche Habsburgers]], zyn de [[Zudelikke Nederlandn]] eroverd gewist ([[1581]]) deur [[Spanje]], 't es doamei da die zudelikke stoatn ook de [[Spoansche Nederlandn]] zyn genoemd.

In [[1713]], by de [[Vrede van Utrecht]], es et deel van de Spoansche Nederlandn da nog overbleef, overgedreegn gewist an [[Oostnryk]]. Da wos de periode van de [[Oostnryksche Nederlandn]].

Achter en periode van annexoatie van de Lege Landn deur et [[Vrankryk]] ounder [[Napoleon]], woarn de Lege Landn tydelik were verenigd in et [[Verenigd Keuninkryk der Nederlandn]] ([[1815]]-[[1830]]). In 1830, by de [[Belgische Omwentelienge]], èt et zudelik deel em ounofankelik verkloard en èt [[België]] vanof toun nen eigen koers gevoarn van [[Olland]]. Up et [[Congres van Londn]] van [[1867]] es d'ounofankelikeid van [[Luxemburg]] gedecideerd gewist.

[[Categorie:Geschiedenisse van de Lege Landn]]
[[Categorie:Europa]]

[[af:Lae Lande]]
[[de:Niederland]]
[[en:Low Countries]]
[[he:ארצות השפלה]]
[[hu:Németalföld]]
[[is:Niðurlönd]]
[[ja:ネーデルラント]]
[[nl:Lage Landen (staatkunde)]]
[[nn:Nederlanda]]
[[no:Nederlandene]]
[[pl:Niderlandy (region historyczny)]]
[[pt:Países Baixos (região)]]
[[ru:Нижние страны]]
