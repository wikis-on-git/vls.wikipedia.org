'''Jules Van Paemel''' ([[Blank'nberge]] [[23 februoari]] [[1896]] - [[3 januoari]] [[1968]])
was een West-Vlamsche kunstenoare die surtout gekend is vo zyn etsen.

Je was de joengst'n van tien joengers. Je ging noa de loagere en middelboare schole in Blank'nberge. Z'n medelêerlingen verteldn da zyn boek'n ton al vul stoendn me têkeningen. Achter de middelboare schole gingt 'n noa de Keuninklyke Academie vo Schone Kunst'n in [[Gent]] woa dat 'n de cursussen architecteure en têek'nen volgde. Doar ad 'n [[George Minne]] als lêroare een poar joar vo den [[Êest'n Weireldoorloge]]. In [[1914]] on de Duutschers arriveerdn gingt 'n weg uut Blank'nberge en als 18-joarigen wierd 'n vrywilliger in 't Belgisch leger vo vier joar. In [[1919]] erbegost 'n z'n studies architecteure an de Keuninklyke Academie van [[Brussel]]. In [[1922]] is t'n getrouwd me de dochter van de etser Grégoire Le Roy die ton conservator was van 't [[Wiertzmuseum]] in Brussel. In [[1928]] begost ton z'n lange en vruchtboare carriere als etser. Van 1927 toet 1935 was t'n ook architect in Blank'nberge en Brussel en van 1951 toet 1965 was t'n lêroare têek'nen en graveure an de "Académie Royale de Mons".
==Werk==
Z'n oeuvre omvat 285 nummers, surtout etsen, en vor een grôot dêel landschapp'n. Z'n enorme verbeeldinge inspireerde em toet composities die krioelen van fantastische bêest'n en eigenoardige personages.
Jules Van Paemel is een kunstenoare met internationale bekendheid. Werk'n van em wordn bewoard in [[Brighton]], [[Boedapest]], [[Buenos-Aires]], [[Caïro]], [[New York]], [[Parys]], [[Warschau]]...

Jules Van Paemel is nateurlyk ook styf goed vertegenwoordigd in 't Prent'nkabinet van de Keuninklyke Bibliotheke in Brussel.

Een poar werk'n:
*De toren van Babel -1933 (zink 595x764 mm)
*Het monster van Antwerpen -1935 (koper 600x760 mm)
*Jezus verdrijft de kooplieden uit de Tempel -1947-48 (koper 554x610 mm)
*L'O.N.U. -1947 (koper 554x610)
==Varia==
-In Blank'nberge is 't er een stroate noa Jules Van Paemel vernoemd.

-Je was de noenkel van de Blank'nbergsche kunstschilder [[Leo Van Paemel]].
