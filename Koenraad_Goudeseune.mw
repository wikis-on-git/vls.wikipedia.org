'''Koenraad Goudeseune''' ([[Yper]], [[23 februoari]] [[1965]]) is e [[West-Vlams|West-Vlamschn]] dichter en prozaschryver. 

==Leevn==
Goudeseune et hêel ze jounk leevn in [[Boezienge]] ewund, mo 't wos dudelik dat 'n gin kiend van de [[Westoek]] wos. E kuste nie teegn de zogezeide platte, banoale en klêenburgerlikke menschn van olier. 

Achter ze joarn in 't College van Yper, gienk 'n vors gon lêern in [[Gent]] en ne blêef doar angn. E schrêef gedichtn, woavan dan der êentige in ''Dietsche Warande & Belfort'' en 't ''Nieuw Wereldtijdschrift'' epubliceerd graktn. 

In 1993 brocht 'n zyn êeste echte boek uut: ''Vuile Was'', e veroalnbundel over ze jounk leevn in Boezienge en omstreekn. 't Is e boek vul me veroaln over oe triestig dan de menschn uut ze gebortestreke wel nie woarn, ol stoan der oek wel diengn in over ze matjes, woa dat 'n goed mei overêen kwam. 't Boek is dêels autobiogroafisch, mor oek dêels uutevounn en Goudeseune is nie benauwd voun e sarcastische tône. 

Oloewel da ''Vuile Was'' goeie recensches krêeg, is Goudeseune nôois echt deurebrookn. E Voun ze gedichtnbundel ''Zen uit eigen werk'' is 'n wel enomineerd erocht voun de ''Jo Peters Poëzieprijs'' van 2006 en uut dienn bundel is 't gedicht ''Ieper'' ekoozn voun ''Gedichtendaggedicht''.

==Bibliografie==
*1993 - Vuile Was (veroaln)
*1998 - Dat zij mij leest (gedichtn)
*1999 - Onuitsprekelijk is wat wij over de liefde zeggen (brievn)
*2000 - Al mijn risico’s zitten onder het stof (brievn)
*2005 - Zen uit eigen werk (gedichtn)
*2006 - Het boek is beter dan de vrouw (brievn)

==Externe koppelienge==
*[http://www.dbnl.org/tekst/_bra004199301_01/_bra004199301_01_0068.htm E stik uut ''Vuile Was''.]
*[http://www.brakkehond.be/83/goude5.html Ieper, e gedicht over misjes en 'n Ôorloge.]

[[Categorie:West-Vlamsche schryver]]
[[Categorie:West-Vlamsche dichter]]
[[Categorie:Yper]]
