{{Taxobox
|afbeelding=Parus major 4 (Marek Szczepanek).jpg
|grootte=225px
|rijk=[[Animalia]] (Bêestn)
|stam=[[Chordata]] (Chordabêestn)
|orde=[[Zangvogels|Passeriformes]] (Zangveugels)
|familie=[[Echte meezn|Paridae]] (Echte meezn)
|geslacht=''[[Parus]]''
|w-naam=''Parus major''
|auteur=[[Carolus Linnaeus|Linnaeus]]
|datum=1758
}}

De '''kôolmeeze''' (''Parus major'') es ne [[zangveugel]].

==Uutzicht==
Oloewel de meezn nogol sterk ip elkoar gelykn, keun je de kôolmeeze gemakkelik erkenn an zyne zwarte kop. Ie eit ôok nog ne zwartn band ip zyn borste ip nen geeln buuk. Zyn koakn zyn wit, zyn vleugels zyn blauw-groen. Bie't vrouwke es de borstband klinder en korter dan bie het manneke.

Et geluud dat ie vôortbringt es een rap ip elkoar volgend ''tuut-tuut''.

==Verspreidienge==
De kôolmeeze vind je overol in [[Europa]]. Zyn aantal weird geschat ip 37 tot 52 miljoen poarn. Typeernd voo zyn vôorkoomn es dat ie de aantalln kôolmeezn met de joarn vrêe kan verschilln. De mêeste kôolmeezn overleevn t'êeste joar nie. De kôolmeeze vind je mêestol in 't geburte van streukn, parkn, en bôomgoardn. Ge goat em ôok dikwils teegnkomn in unen of.

==Leevnswyze==
De kôolmeeze makt zyn nest in hooln. Ie slapt er in en legt er zyn eiers in. Ie broedt in de periode van einde [[moarte]] tot einde [[juni]]. Et vrouwke legt 8 tot 11 eiers, die wit zyn me rôod-bruune plekkn. De eiers koomn achter 2 weekn uut, en drie weekn loater keun de jongn ol uutvliegn.

Kôolmeezn eetn een bitje van olles. In de zomer eetn ze geirn [[insecte|insectn]], moar anders eetn ze zoadn, beukenootn, oazelnootn en bessn. Kôolmeezn zyn ôok zot van netjes me pindanootn of vetbolln me zoad.

[[Categorie:Zangveugel]]

[[nl:koolmees]]
