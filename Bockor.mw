{{plat|Kortryks}}

'''Bockor'' es een brouwery uut [[Bellegem]].

==Geschiedenisse==
Remi Vander Ghinste begoste in meie [[1892]] mè bier brouwn in Bellegem: ie kocht een weunuus en brouwerie voor em en zyne zeune Omer, en ze begostn mè 't brouwn van "Oude Tripel". In [[1918]] kwam't er een mouterie bie. In [[1930]] bouwdn ze een loage-gistiengstoorn die je nog olsan keunt zien in Bellegem. De toorn wos nôdig voor et "Ghint pils", da in [[1938]] veranderde van noame in "Bockor". Vanof de joarn '70 begostn ze te diversifiëern en brochtn ze Jacobins Geuze, Jacobins Kriek en Jacobins Framboise uut. In de joarn '90 ein ze udder gamma verjongd me udder Kriek biern: de Kriek Nieuwe Oogst en de Kriek Max. Z'ein deur de joarn verskillnde pryzn gewonn mè udder biern.

==Productn==
* Bockor pils: udder 'geweun' bier
* Blauw: export-bier
* Kriek Jacobins: bier ip boasis van [[krieke|kriekn]] en lambic
* Kriek Max: mêer kriekn en minder alcohol dan de Jacobins
* Geuze Jacobins: oude lambic versneen mè jonge lambic. Amberkleurig en zoetzuur van smoake
* Framboise Max: een bitje lik Kriek Max, moar nu me [[frambôze|frambôozn]] in plekke van kriekn
* Passion Max: nen nieuwn telg in de Max familie, gemakt me zuuderse en exotische vruchtn gelyk [[passievruchte|passievruchtn]]
* Bellegems Bruin, de vroegern "Ouden Tripel"

==Externe koppelienge==
*[http://www.bockor.be Officieeln website]

[[Categorie: Brouwer]]
[[Categorie: Bier]]
[[Categorie: Drank]]
[[Categorie:Kortryk]]
