{{Dynastie|
| ploatje = [[Ofbeeldienge: Hans_Burgkmair_d._Ä._005.jpg|250px|Frederik III]]
| noame = Frederik III
| leevn = [[1415]] – [[1493]] 
| functie1= [[Ofbeeldienge:Banner of the Holy Roman Emperor (after 1400).svg|35px|left]] [[Hillig Rôoms Ryk| Keizer van et HRR]]
| periode1 =[[1452]]-[[1493]]
| vôorganger1 = [[Albrecht II van et Hillig Rôoms Ryk|Albrecht II]]
| ipvolger1 = [[Maximiliaan I]]
| functie2 = [[Ofbeeldienge:Flag of Austria.svg|25px|left]] Aartshertog van Oostnryk 
| periode2 = 1463-1493
| vôorganger2 = Ladislaus Posthumus
| ipvolger2 = [[Maximiliaan I]]
| functie3 = Hertog van Stiermarkn en Karinthië
| periode3 = 1424-1493
| vôorganger3  = Ernst den Yzern
| ipvolger3  = [[Ferdinand I van et Illig Rôoms Ryk|Ferdinand II]]
| voader = Ernst den Yzern
| moeder = Cymburgis van Mazovië 
}}
'''Frederik III''' (Innsbruck, [[21 september]] [[1415]] - Linz, [[19 ogustus]] [[1493]]), van ‘t Huus [[Habsburg]], was keizer van ‘t [[Hillig Rôoms Ryk]] van 1452 tout an z’n dôod. Je was aartshertog van Oostnryk en de voader van [[Maximiliaan I|Maximiliaan van Oostnryk]].

==Zyn leevn==
Frederik was de zeune van Ernst, hertog van Stiermarkn en Karinthië. In 1424 stierf zyn voader en zyn moeder vuuf joar loater. J'erfde Stiermarkn en Karintië an z'n neegn joar ols Frederik V. 
 
Je reisde no ’t hillig land en wierd doa den neegnstn september 1436 ip ’t Hillig Graf tout ridder gesleegn.

Den twiddn februoari 1440 wierd ’n verkoozn ols Rôoms-Duuts keunienk en ipvolger van 
[[Albrecht II van et Hillig Rôoms Ryk|Albrecht II]] ols Frederik IV. 

In [[1452]] trouwde Frederik me prinsesse Eleonora Helena van Portugal en da zelfste joar wierd ’n in [[Rome (stad)|Rome]] deur paus Nicolaas V gekrôond tout keizer van et Hillig Rôoms Ryk ols Frederik III.

Binst zyn stryd vo de macht ha Frederik veel rivoaln, surtout de Tsjechn, Turkn en Hongaarn. Zyn  gevoarlikstn teegnstander was Mathias Corvinus, keunink van Hongareye. In 1481 viel ‘t Hongaars leger Neder-Oostnryk binn en ‘t veroverde Weenn in 1485. Met den dôod van Mathias in 1490 kwamt er ‘n ende an de bezettienge van de stad en zyn zeune Maximiliaan veroverde de verloorn gebiedn were.
[[Ofbeeldienge:Emperor Frederick III Arms.svg|thumb|left|100px|Zyn woapn]]
[[Ofbeeldienge:Monogramm Friedrichs des III..png|thumb|left|100px|Zyn monogram]]
Achter da [[Karel den Stoutn]], den [[hertog van Bourgondië]], van juli 1474 tout juni [[1475]] ’t stadje Neuss belegerd had, begost Frederik met hem t’ounderhandeln. Binst die ounderhandelienge wierd den trouw van zyn zeune Maximiliaan me Karels dochter [[Maria van Bourgondië]] gepland. Azo kost ’n de bezittiengn van ‘t Huus Habsburg styf uutbreidn.

De latste tien joar van zyn leevn regeerdegt ie tegoare me zyn zeune Maximiliaan.

In 1493, an zyn 77 joar, ist ‘n gestorvn in Linz, achter dat ‘n zyn lienkerbêen ha probeern t’amputeern. In 1513 wierd zyn stoffelik overschot bygezet in e proalgraf in de Sint-Stephanusdom in Weenn. 't Is êen van de belangrykste beeldhouwwerkn van de loate Middelêeuwn.

Zyn zeune Maximiliaan liet z’n biografie (Der Weiszkunig) schryvn. 

==Zyn Jounges==
* Christophorus (1455 - 1456)
* [[Maximiliaan I]] (1459 - 1519)
* Helena (1460 - 1461)
* Cunigonde (1465 - 1520)
* Johann (1466 - 1467)

[[Categorie:Habsburg]]
[[Categorie:Keizer van et Illig Rôoms Ryk]]

[[cs:Fridrich III. Habsburský]]
[[da:Frederik 3. (Tysk-romerske rige)]]
[[de:Friedrich III. (HRR)]]
[[en:Frederick III, Holy Roman Emperor]]
[[eo:Frederiko la 3-a (Sankta Romia Imperio)]]
[[es:Federico III de Habsburgo]]
[[et:Friedrich III (Saksa-Rooma keiser)]]
[[fr:Frédéric III du Saint-Empire]]
[[he:פרידריך השלישי, קיסר האימפריה הרומית הקדושה]]
[[hu:III. Frigyes német-római császár]]
[[it:Federico III del Sacro Romano Impero]]
[[ja:フリードリヒ3世 (神聖ローマ皇帝)]]
[[ko:신성 로마 제국의 프리드리히 3세]]
[[la:Fridericus III]]
[[lt:Imperatorius Frydrichas III]]
[[mr:फ्रेडरिक तिसरा, पवित्र रोमन सम्राट]]
[[nl:Frederik III van het Heilige Roomse Rijk]]
[[pl:Fryderyk III Habsburg]]
[[pt:Frederico III, Sacro Imperador Romano-Germânico]]
[[ro:Frederic al III-lea, Împărat Roman]]
[[ru:Фридрих III (император Священной Римской империи)]]
[[sk:Fridrich III. (SRR)]]
[[sl:Friderik III. Habsburški]]
[[sv:Fredrik III (tysk-romersk kejsare)]]
[[tr:III. Friedrich (Kutsal Roma İmparatoru)]]
[[uk:Фрідріх III Габсбург]]
[[zh:腓特烈三世 (神圣罗马帝国)]]
