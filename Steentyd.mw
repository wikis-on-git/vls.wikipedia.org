Den steentyd bestoat kunstistorisch uut drie periodes: et '''[[paleolithicum]]''', '''mesolithicum''' en '''neolithicum'''. Die lange periode begoste 2,5 miljoen joar geleen en deurde tout round 1500 v.C. moar da varieert van plekke tout plekke.

== Paleolithicum (oudn steentyd) ==
[[Ofbeeldienge:Bifaz en mano.jpg|150px|right|thumb|[[Vuustbyle]] uut de [[Spanje|Spoansche]] provinsje Zamora]]
Et middn-paleolithicum lopt van 300.000 tout 25.000 joar geleen.
Et [[paleolithicum]] of den oudn steentyd begunt 2,5 miljoen joar geleedn en deurt tout 10.000 joar geleen. Ge keun et vodder indeeln in et oud-, middn- en joung-paleolithicum.

=== Oud-paleolithicum ===
Et oud-paleolithicum (of vroeg-paleolithicum) lopt van 2,5 miljoen tout 300.000 joar geleen.

Van kunste es d’r in die periode nog gin sproake. D’eerste '''artefactn''' (da zyn voorwerpn die deur mienschn gemakt zyn) bestoan uut simpel alloam dan ze zynder miekn deur steens kapot te sloan.

Volgens d'evolutie van et alloam spreekn me van
* [[chopper]]s
* [[chopping tool]]s
* [[vuustbyle|vuustbyln]]

=== Middn-paleolithicum ===
Vanof 150.000 woarn de neanderthoalers dominant. Me weetn van under dan z'under doodn begroafden, en dan ze meer verfynde werktuugn miekn dan in et oud-paleolithicum. In Europa noemn ze die cultuurperiode ook wel '''Moustérien''', genoemd noa de Fransche vindplekke.

Binst dan z'in et oud-paleolithicum stikkn van nen steen sloegn voe zo den kern te keunn gebruukn, woarn et nu de ofgesleegn schilfers of kliengn zelve die ze giengn verfynn vo ze lik werktuug te gebruukn.

Dienen techniek noemt de [[Levalloistechniek]].

=== Loat-paleolithicum ===
[[Ofbeeldienge:Lascaux painting.jpg|right|thumb|Rotstekenienge in de grottn van Lascaux]]
Et loat- of joung-paleolithicum lopt van 25.000 tout 10.000 joar geleen. De '''Cro Magnon-miens''' duukt vo 'n eestn kee up round 40.000 en zorgt vo d'ollereeste artistieke ofbeeldiengn en voorwerpn.

Kenmerkend vo dizze periode zyn:
*'''rotstekeniengn''' mè ofbeeldiengn surtout van beestn (bizons, ertn, neusoorns, peirdn, mamoetn, oerossn) in de grottn van Lascaux, Chauvet, Peche Merle (in Vrankryk), Altamira (Spanje), moar ook in Austroalië, de Sahara en Noord-Amerika
*'''venusbeeldjes''' woavan da de Venus van Willendorf één van de bekendste es
*voddere verfynienge van de '''werktuugn''' uut silex: fyne kliengschrepers, klene fyne pylpuntn
*harpoenn en speern gemakt uut bot, gewei en ivoor
*versieriengn: schelpn, tandn van roofbeestn

Eén van de rykste cultuurn uut et loat-paleolithicum in West-Europa wos et '''Magdalénien'''. Zynder zorgdn vo de tekeniengn in de grottn van Lascaux en Altamira.

== Mesolithicum (middnsteentyd) ==
Vanof ’t ende van den letstn ystyd, tienduusd joar geleen, spreekn me over et mesolithicum of den middnsteentyd.

== Neolithicum (joungn steentyd) ==
Et Neolithicum es de joungste periode van den steentyd. By uus deurt den joungn steentyd van 4.000 v.C. tout 1500 v.C.

Zie 't artikel over et [[Neolithicum]].

[[Categorie:Pre-istorische kunste]]
