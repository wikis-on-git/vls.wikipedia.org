Den steentyd bestoat kunstistorisch uut drie periodes: et '''[[paleolithicum]]''', '''mesolithicum''' en '''neolithicum'''. Die lange periode begoste 2,5 miljoen joar geleen en deurde tout round 1500 v.C. moar da varieert van plekke tout plekke.

== Paleolithicum (oudn steentyd) ==
[[Ofbeeldienge:Bifaz en mano.jpg|150px|right|thumb|[[Vuustbyle]] uut de [[Spanje|Spoansche]] provinsje Zamora]]
[[Ofbeeldienge:Levallois point.png|right|thumb|150px|Levalloispunt]]Et middn-paleolithicum lopt van 300.000 tout 25.000 joar geleen.
Et [[paleolithicum]] of den oudn steentyd begunt 2,5 miljoen joar geleedn en deurt tout 10.000 joar geleen. Ge keun et vodder indeeln in et oud-, middn- en joung-paleolithicum.

=== Oud-paleolithicum ===
Et oud-paleolithicum (of vroeg-paleolithicum) lopt van 2,5 miljoen tout 300.000 joar geleen.

Van kunste es d’r in die periode nog gin sproake. D’eerste '''artefactn''' (da zyn voorwerpn die deur mienschn gemakt zyn) bestoan uut simpel alloam dan ze zynder miekn deur steens kapot te sloan.

Volgens d'evolutie van et alloam spreekn me van
* [[chopper]]s
* [[chopping tool]]s
* [[vuustbyle|vuustbyln]]

=== Middn-paleolithicum ===
Vanof 150.000 woarn de neanderthoalers dominant. Me weetn van under dan z'under doodn begroafden, en dan ze meer verfynde werktuugn miekn dan in et oud-paleolithicum. In Europa noemn ze die cultuurperiode ook wel '''Moustérien''', genoemd noa de Fransche vindplekke.

Binst dan z'in et oud-paleolithicum stikkn van nen steen sloegn voe zo den kern te keunn gebruukn, woarn et nu de ofgesleegn schilfers zelve die ze giengn vefynn vo ze lik werktuug of woapn te gebruukn. Dienen techniek noemt de '''Levallois-techniek'''.

=== Joung-paleolithicum ===
Et joung-paleolithicum lopt van 25.000 tout 10.000 joar geleen.

== Mesolithicum (middnsteentyd) ==
Vanof ’t ende van den letstn ystyd, tienduusd joar geleen, spreekn me over et mesolithicum of den middnsteentyd.

== Neolithicum (joungn steentyd) ==
’t Es moeilijk van en olgemeen joar te plakkn up et begun en ’t ende van et neolithicum of den joungn steentyd. Da komt omda de typische kenmerkn van da begun en ende, lik de vervangienge van steen deur metoal, varieert van plekke tout plekke. By uus deurt den joungn steentyd van 4.000 v.C. tout 1500 v.C.

[[Categorie:Pre-istorische kunste]]
