De Gentpôorte uut 1401 is èèn van de Brugse stadspôorten die een oenderdèèl woaren van de Brugse stadswallen. Z'is gebouwd deur de bouwmèèsters Jan van Oudenaerde en Maarten van Leuven, t'oope me de Kruuspôorte en de Kattelynepôorte (die der nu nie mèr is).  De Gentpôorte is den èènigsten van de drie die in bakstèèn gebouwd is.  Van ol de Brugse stadspôorten was den deen et mèèst strategisch geleegn: by 't begin van de weg no Gent. 

T'oope med oenderandre Gruuthuuse en 't Staduus is de Gentpôorte een oenderdèèl van 'Bruggemuseum' en ist een museum over de stadspôorten en de oemwallingen van de stad.

In de pôorte ist er een nisse me een bildje van de Illigen Adriaan die de stad van de peste moest vrywoaren.

[[Categorie: Brugge]]
