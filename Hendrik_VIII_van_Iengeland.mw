{{Dynastie|
| ploatje = [[Ofbeeldienge:Hans Holbein d. J. 049.jpg|250px|Hendrik VIII]]
| noame = Hendrik VIII
| leevn = [[1491]]-[[1547]]
| functie1=Prins van Wales
| periode1=1502-1509
| vôorganger1=Arthur Tudor
| ipvolger1= Eduard VI 
| functie2 = Keunink van Iengeland
| periode2 = 1509 – [[1547]]
| vôorganger2 = Hendrik VII 
| ipvolger2 = Eduard VI 
| voader = Hendrik VII 
| moeder = Elizabeth van York
}}
'''Hendrik VIII''', van ’t Uus Tudor, (Greenwich, [[28 juni]] [[1491]] –   [[Londn]], [[28 januoari]] [[1547]]) was ertog van York, prins van Wales en keunink van [[Iengeland]] en [[Ierland]].
==Zyn leevn==
Je was de twidde zeune van Hendrik VII en Elisabeth van York.([[Margaretha van York]] was eur tante)

’t Was de bedoelinge dat ‘n an e carrière in de kerke zou begunn, mo z’n oudere broere Arthur stierf in 1502. Hendrik voldeg em ip ols Prins van Wales. Je was azo trôonsipvolger gewordn en vô were e verbound mè Spanje t’en trouwde Hendrik in 1509, korts achter d’n dôod van z'n voader en e bitje vô z’n krôninge, met de weeuwe van z’n broere, [[Catharina van Aragón]], de joungste overleevnde dochter van keunink Ferdinand II van Aragon en [[Isabella I van Kastilië]]. Hendrik was ip da moment zeevntien joar. D’n vierentwintigstn juni 1509 wierd ’n gekrôond in Westminster Abbey.

Hendrik VIII is surtout bekend vô z’n zes vrouwn, z’n wreedeid, (iedereen die in z’n weg stound wierd van kant gemakt), en ôok vo d’Ingelsche Reformoatie mè z’n creoatie van de Kerke van Iengeland (Church of England), deur de Ingelsche Katholieke Kerke te schêen van de Rooms Katholieke Kerke (1534). Je bleef wel oudn an de meeste Katholieke tradities.

De reedn was da z’n êeste vrouwe Catharina van Aragón em gin zeune koste geevn. Z’aa zes dochters, woavan dat ollene Mary in leevn bleef. Doarom wildegt ie z’n uwelik oungeldig loatn verkloarn. Paus Clemens VII gingt doa nie mee akkôord omda Catharina van Aragón ‘n tante was van [[Karel V van et Illig Roomsche Ryk|Karel V]]. Van da moment brakt ie definitief mè Rome. 

Hendrik dêed olles vor an e zeune te geroakn vô de Tudor-dynastie te kunn  voortzettn en ip die maniere Iengeland te bespoarn van nieuwe burgeroorlogn lik de [[Rôoznoorloogn]].
== Zyn zes vrouwn ==
* [[Catharina van Aragón]] (1509, geschêed in 1533)
* [[Anna Boleyn]] (1533, ountoofd in 1536)
* [[Jane Seymour]] (1536, gestorvn in 1537)
* Anna van Kleef (1540, ‘t zelfste joar geschêed)
* Catharina Howard (1540, ountoofd in 1542)
* Catharina Parr (1543, zy et em overleefd)
==Zyn kinders==
* Mè Catharina van Aragón: êen kind: [[Maria I van Iengeland]] (18 februoari 1516 - 17 november 1558), trouwde mè [[Filips II van Spanje]]. Under zeune Hendrik van Cornwall eet in 1511 mor e poar weekn geleefd.
* Met Anna Boleyn: êen kind: [[Elizabeth I van Iengeland]] (7 september 1533-  24 moarte 1603), loater keuniginne van Iengeland 
* Met Jane Seymour: êen kind: de loatern keunink Eduard VI van Iengeland  (12 oktober 1537 – 6 juli 1553)

In 1513 veroverde keunink Hendrik VIII Doornik. ‘t Is d’n enigstn stad in België die ooit Ingels was. Je bouwde ’n citadel woavan dat ollene de torre is overgebleevn. Vo dien ofbroak zorgde [[Lodewyk XIV]] minder of ’n decennium loater. 

Hendrik VIII is gestorvn in ‘t Paleis van Whitehall in Londn en begroavn in de St Georgekapelle in ‘t Kasteel van Windsor.

[[Categorie: Nieuwn tyd]]

[[ar:هنري الثامن من إنكلترا]]
[[bg:Хенри VIII]]
[[bs:Henrik VIII Engleski]]
[[ca:Enric VIII d'Anglaterra]]
[[cs:Jindřich VIII. Tudor]]
[[cy:Harri VIII, brenin Lloegr]]
[[da:Henrik 8. af England]]
[[de:Heinrich VIII. (England)]]
[[en:Henry VIII of England]]
[[eo:Henriko la 8-a (Anglio)]]
[[es:Enrique VIII de Inglaterra]]
[[et:Henry VIII]]
[[eu:Henrike VIII.a Ingalaterrakoa]]
[[fa:هنری هشتم]]
[[fi:Henrik VIII (Englanti)]]
[[fr:Henri VIII d'Angleterre]]
[[gl:Henrique VIII de Inglaterra]]
[[he:הנרי השמיני, מלך אנגליה]]
[[hr:Henrik VIII., kralj Engleske]]
[[hu:VIII. Henrik angol király]]
[[id:Henry VIII dari Inggris]]
[[io:Henrik 8ma di Anglia]]
[[is:Hinrik 8.]]
[[it:Enrico VIII d'Inghilterra]]
[[ja:ヘンリー8世 (イングランド王)]]
[[ka:ჰენრი VIII (ინგლისი)]]
[[ko:잉글랜드의 헨리 8세]]
[[kw:Henry VIII a Bow Sows]]
[[la:Henricus VIII Angliae Rex]]
[[lt:Henrikas VIII]]
[[mk:Хенри VIII]]
[[mr:हेन्री आठवा]]
[[ms:Henry VIII dari England]]
[[nl:Hendrik VIII van Engeland]]
[[nn:Henrik VIII av England]]
[[no:Henrik VIII av England]]
[[pl:Henryk VIII Tudor]]
[[pt:Henrique VIII de Inglaterra]]
[[ro:Henric al VIII-lea]]
[[ru:Генрих VIII]]
[[scn:Arricu VIII di Inghilterra]]
[[sh:Henrik VIII, kralj Engleske]]
[[simple:Henry VIII of England]]
[[sk:Henrich VIII. (Anglicko)]]
[[sl:Henrik VIII. Angleški]]
[[sr:Хенри VIII]]
[[sv:Henrik VIII av England]]
[[th:สมเด็จพระเจ้าเฮนรีที่ 8]]
[[tr:VIII. Henry]]
[[uk:Генріх VIII (король Англії)]]
[[zh:亨利八世]]
