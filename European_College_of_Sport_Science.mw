't '''European College of Sport Science - ECSS''' is e sportweetnschappelikke verênigienge, met de bedoelienge vo weetnschappelikke kennisse uut te wisseln (''Share your knowledge'').

==Stichtienge==

De verênigienge is in 1995 gesticht in Nice ([[Frankryk]]) vo weetnschappelikke informoatie vanuut [[Europa]] te verzoameln en te verspreidn.

==Doelstellienge==

't ECSS is de belangrykste sportweetnschappelikke verênigienge in Europa en probeert zo vele meugelik tegoare te werkn met andere verênigiengn buutn Europa. 't Is de bedoelienge van 't ECSS vo weetnschap en onderzoek te promootn en an interdisciplinair sportweetnschappelik onderzoek te doen in Europa en de weireld.

==Functie==

Het ECSS ondersteunt d'Europeesche instelliengn lik d'Europeesche Gemêenschap, deur weetnschappelik advies en ondersteunienge te geevn an Europeesche en andere onderzoeksprojectn. Doaby is 't ECSS 't belangrykste Europees netwerk vo sportweetnschappers uut de verschillige relevante disciplines.

==Lidmoatschap==

By 't ECSS kunn sport- en andere weetnschappers individueel lid wordn. De vôordêeln van 't lidmoatschap zyn: verminderd inschryviengsgeld ip congressn, een groatis abonnement ip 't European Journal of Sport Science (EJSS), de ECSS nieuwsbrief en email nieuwsbrievn. De leedn en een (universitair) diplom uut de verschillige domeinn van de sportweetnschappn. 

==Congressn==

Sedert de stichtienge in 1995 wordt er joarliks e congres g'organiseerd. D'r kommn sportweetnschappers noa toe van over hêel de weireld. De volgnde congressn zyn in Oslo, [[Nôorweegn]] (2009), Antalya, [[Turkeye]] (2010) en Liverpool, [[Verênigd Keunienkryk]] (2011).

==Administratieve Zetel==
D'administratieve zetel van 't ECSS is te viendn in de [[Duutsland|Duutsche]] Sporthogeschole van [[Keuln]]. 

==Externe koppeliengn==
*[http://www.ecss.de ECSS Website]
*[http://www.ecss-congress.eu ECSS Congress Website]
*[http://www.dshs-koeln.de Duutsche Sporthogeschole Keuln]

[[Categorie:Sport]]
[[Categorie:Europa]]
[[Categorie:Weetnschap]]

[[de:European College of Sport Science]]
[[en:European College of Sport Science]]
[[es:European College of Sport Science]]
[[fr:European College of Sport Science]]
[[it:European College of Sport Science]]
[[nl:European College of Sport Science]]
[[no:European College of Sport Science]]
[[pt:European College of Sport Science]]
[[ro:European College of Sport Science]]
[[tr:European College of Sport Science]]
