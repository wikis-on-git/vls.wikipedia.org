'''VTM''' (''Vlaamse Televisie Maatschappij'') is e commercieeln televisiezender in [[Vloandern]] die is opericht op [[1 februoari]] [[1989]]. Ie makt ounderdêel uut van de ''[[Vlaamse Media Maatschappij]]'' (VMMa). 

Vôorn VTM wos de [[VRT|BRT]] 'n ênigstn Vlamschn post. Patrick Dewael, toen minister van Cultuur, wilde doa veranderieng in briengn. Van 't moment da televisiereclame toeeloatn wos, koste VTM begunn. 
De grôte vôortrekkers van de zender woarn [[Mike Verdrengh]] en [[Guido Depraetere]]. Zyder kwaamn van de BRT en woarn kwoad da ze doa nunder goeste ni kostn doen.

In 't begun woarn veel programma's redelik simpel van opzet, peis moa an ''Het Rad van Fortuin'' en ''De Juiste Prijs''. Zelfs de nieuwsuutzendiengn woarn espress e bitje makkeliker emakt dan by de concurrensje. 't Verwyt kwaam ol rap da VTM de menschen dom makte. Moa 't succes wos enorm: eind joarn '90 addn ze e marktandêel van round de 35%.

Mike Verdrengh reageerde in De Standaard (17/11/2000) geprikkeld op de kritiek. E zegt byvôorbeeld me reedn da VTM 'n êestn Vlamschn soap ed ebrocht. Toch is 'n nie blind: e gift toe dat er programma's woarn mè letter kwaliteit. <ref>[http://www.standaard.be/Artikel/Detail.aspx?artikelId=DEXA17112000_009 www.destandaard.be], ''Natuurlijk hebben we programma's ountwikkeld waarbij je je vragen kunt stellen over de kwaliteit, maar ik heb niemand belazerd. En wat de intellectuele elite denkt over ''De Kotmadam'', zal me worst wezen: er kijkt een miljoen mensen naar. '' - URL bekeekn op 01/05/2007</ref> 

==Bronn==
<references />

== Externe koppelienge ==
* [http://www.vtm.be Officieeln website]

[[Categorie:Vlamsche TV-zender]]

[[en:Vlaamse Televisie Maatschappij]]
[[fr:Vlaamse Televisie Maatschappij]]
[[nl:Vlaamse Televisie Maatschappij]]
