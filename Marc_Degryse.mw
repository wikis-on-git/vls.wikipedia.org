'''Marc Degryse''' ([[Roeseloare]], [[4 september]] [[1965]]) is een [[België|Belgische]]n ex-[[voetboller]] (aanvallende middnvelder-spits). Toet in 2007 was tie sportleider bie [[Club Brugge]].

==Voetbolcarrière==
Degryse begoste te voetbolln bie ''VC Ardooie'' moar e ging ol zêre na [[Club Brugge]]. E wos 2 kêers kampioen va [[Belgie|Belgie]]. 
Achter zes joar verusnde na de grôte concurrent Anderlecht. Vele supporters va Club Brugge e nem dat nôoit hêlegans vergevn en zulln da oek nôoit doen. Mè Anderlecht kwam Degryse 4 kêers kampioen. 

In 1995 ging Degryse na Sheffield Wednesday in [[Iengeland]]. Dat wos gin succes. Doarom verusden ie na PSV voe twee joar. In 't latste joar muchtn ni vele speeln. Dat wos ni na de goeste va Degryse en e kêerde were na Belgie. Êerst na [[AA Gent]], loater na [[Germinal Beerschot]]. Ze latsn match wos in mei 2002.

Marc Degryse speelde oek voe Belgie. In 63 interlands makten ie 23 goals.

==Achter zin actieve carrière==
Achter zin actieve carrière als voetboller es't ie in [[2003]] bie Club Bugge begonn'n als sportief directeur. Ie wos ondermêer verantwoordelyk voo de transfers en de anwervienge van de trainers. Ip [[27 januoari]] [[2007]] eit ie ontslag genoomn noa een periode van anderalf joar woarin da Brugge gin pottn brak. Zin foalend transferbeleid wos êen van de ôofdôorzoak'n doarvôorn.

== Varia ==
* In 1991 won Degryse de Goudn Schoe: e pris van de journalisten voe de bestn voetboller van 't joar.
* De bienoame va Degryse wos ''de kleine'' (uutgevoen deur Johan Boskamp).

[[Categorie:West-Vlamsche voetboller|Degryse, Marc]]
[[Categorie:Ardôoie|Degryse, Marc]]
[[en:Marc Degryse]]
[[fr:Marc Degryse]]
[[nl:Marc Degryse]]
