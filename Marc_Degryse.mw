'''Marc Degryse''' ([[Roeseloare]], [[4 september]] [[1965]]) is een [[België|Belgische]]n ex-[[voetbol]]ler (aanvallende middnvelder-spits). Toet in 2007 was tie sportleider by [[Club Brugge]].

==Voetbolcarrière==
Degryse (ook ut te sprekn as degrieze)begoste te voetbolln by ''VC Ardooie'', moar e ging ol zêre na [[Club Brugge]]. E wos 2 kêers kampioen va [[België|Belgie]]. 
Achter zes joar veruusnde na de grôte concurrent [[RSC Anderlecht|Anderlecht]]. Vele supporters va Club Brugge en em dat nôoit hêlegans vergeevn. Mi Anderlecht kwam Degryse 4 kêers kampioen. 

In 1995 ging Degryse na Sheffield Wednesday in [[Iengeland]], woa dat 'n nie echt deurebrak. Doarom veruusden ie na [[PSV Eindhoven|PSV]] voe twee joar. In 't latste joar mucht 'n ni vele speeln. Dat wos ni na de goeste va Degryse en e kêerde were na [[België|Belgie]]. Êerst na [[AA Gent]], loater na [[GBA|Germinal Beerschot]]. Ze latsn match wos in mei 2002.

Marc Degryse speelde oek voe Belgie. In 63 interlands makten ie 23 goals.

==Achter zyn actieve carrière==
Achter zyn actieve carrière als voetboller es't ie in [[2003]] by Club Bugge begonn als sportief directeur. Ie wos oundermêer verantwoordelik voo de transfers en de anwervienge van de trainers. Ip [[27 januoari]] [[2007]] eit ie ountslag genoomn noa een periode van anderalf joar woarin da Brugge gin pottn brak. Zyn foalend transferbeleid wos êen van de ôofdôorzoakn doarvôorn.

== Varia ==
* In 1991 woun Degryse de Goudn Schoe: e prys van de journalisten voe de bestn voetboller van 't joar.
* De bynoame va Degryse wos ''de kleine'' (uutgevoen deur Johan Boskamp).

[[Categorie:West-Vlamsche voetboller|Degryse, Marc]]
[[Categorie:Ardôoie|Degryse, Marc]]

[[ca:Marc Degryse]]
[[en:Marc Degryse]]
[[fr:Marc Degryse]]
[[nl:Marc Degryse]]
[[pl:Marc Degryse]]
