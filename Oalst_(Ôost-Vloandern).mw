{{wiu}}Oalst is e stee in [[Ôost-Vloandern]]. 't Weunn bykan 80 000 menschn. In 't Oalsters dialect zeggn ze ''Ojlsjt''.

De stad Oalst wà vroeger wel 'n belangrik textielcentrum. Ze ligt oalverre oalfwege Gent en Brussle. D'Oalstenoars èn als bynoame "Andjoens" (Ajuinen of Ajoine lik of dan z' algunter zeggn). 't E wok oalgemièn bekend dat 'n utvinder van de boekdrukkunst Dirk Martens van Oalst wa. Nateurlik è tie èm e stanbeeld in de stad. Wie ken ter nie 't fameuze carnaval van Oalst met de fameuze carnavalstoet woa da'n ze ne kiè goe lachn met de politikkers en d'actualitei van 't ofgeloopn joar en wok de parade van de "vulle jannettn" of "voile jannette". En we meug'n wok Louis-Paul Boon nie vergeetn die toh 'n poar fameuze boekn heskreevn è en wok moetn me Pieter Daens vermeldn die an 't einde van de 19e ieuwe ipkwam voe de geweune werkminsken en die doavoôrn ferm in ruzze hevoaln è met 'n toenmoalihen biskop van Gent Mgr. Stillemans.

Oa je noh noôit van de film "Daens" ghôrd of hezien è (van Stijn Coninx mè Jan Decleir in de rolle van "Paster Donsj") toen zie je toh wel van nen andre weireld wèje ! Ièn van de beste films van de latste fiftig joar !

Oa je noa iemand van Oalst wil belln moeje oalsan 053 intikkn (ot te vastn telefoeng è)  De stad è vriè hemakkelik te bereikn langst d'otostrade E40 en lig wok langst de spoorweg Oostènde-Brussle-Luk. Vanut Kortrik est' oenheveer 75 km. (en eure rièn dus.

Voilà, dad'es oalverre oal da 'k wete over Oalst.
