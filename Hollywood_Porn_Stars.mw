'''Hollywood Porn Stars''' zyn e Belgische [[rock|rockgroepe]] uut [[Luuk]].

==Biografië==
In [[2002]] zyn Anthony Sinatra en Michael Larivière (alias Redboy) achter vors-en-tweer gemail tegoaregekomn. Anthony was in die tyd lid van Piano Club, en Michael zaat by [[My Cheap Little Dictaphone]]. Twêe daagn achter under êeste ountmoeting aan ze under êersten demo kloar me 3 liedjes, met als doel te kwalificeern vo Concours Circuit (et Woalse equivalent van Humo's Rock Rally, die e kanse gift an ounbekende groeptjes vo deure te breekn).

Ze kwalificeerdn en wierdn dus geplatst vo twêe weekn loater ip te treedn. Doavoren en ze ton Eric Swennen (ex-Discochoc) ip bas en Benoit Damoiseau ip drums ageworvn. Anthony en Michael deejn alletwêe zang en gitaar. Uutendelik en ze 't Concours Circuit gewonn.

Achter under overwinnieng en ze getêeknd by e lokaal ploatenlabel, een EP ipgepakt en begunn tourn met o.a. [[Hot Hot Heat]], [[Primal Fear]] en [[The Donnas]].

[[2004]] was 't joar woarin da ze under nieuw album begostn te schryvn, en in 2005 ist ipgepakt gewist: da en ze in 4 dagen gedoan in "live" omstandigheedn (dus m.a.w. ni in e professionele studio). 't Et 2 moand gedeurd vo te mixen, en te lange latste was under nieuw album doa in [[2005]]: ''Year of the Tiger''.

In [[2007]] brachtn ze ''Satellites'' uut.

==Line-up==
* Anthony Sinatra (zang, gitaar) 
* Michael Larivière (Redboy) (zang, gitaar) 
* Eric Swennen (bas) 
* Benoit Damoiseau (drums)

==Discografie==
* 2002 - Demo
* 2003 - All on the S!x
* 2005 - Year of the Tiger
* 2007 - Satellites

==Externe koppeliengn==
* [http://www.hollywoodpornstars.be Undern officiële site]
* [http://www.hollywoodpornstars.new.fr Fansite]

[[Categorie:Belgische groep]]

[[fr:Hollywood Porn Stars]]
