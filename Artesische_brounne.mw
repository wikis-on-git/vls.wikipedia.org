[[Ofbeeldienge:Arteischebron.png|thumb|Schemoatische vôorstellienge van een Artesische brounne]]
[[Ofbeeldienge:Lisbourg1.jpg|thumb|De brounne van de Leie]]
Een '''Artesische brounne''' es e sorte van brounne woaby dat 't groundwoater van styf diepe en direct met redelik grôot debiet noa boovn lopt.

==Etymologie==
De noame komt van [[Artesië]] in Nôord-Vrankryk, woadat an vele van de brounn zyn.

==Principe==
Der zyn ip zyn minst 2 groundloagn in 't spel: êne die nie goed woater ipsloat en vervoert (lik [[klytte]]) en êen die da wel doet (lik [[kryt]] of [[zand]]).  Die latste zyn ôok wel e ki ''aquifers'' genoemd (letterlik ''woaterdroagers'').  In d'oogte lopt 't regenwoater de woaterdroagende loage binn: 't trekt geweune direct in den bodem.  

In Artesië, een styf grôte Krytplooiinge, die in 't westen deurelopt noa [[Koap Blankenesse]] en de krytrotsen van [[Dover]] (die zyn dezelste loage, in geologisch recente tydn es de Nôordzee doa ton deuregebrookn achter dat de zêespiegele begoste te stygn achter dat de [[Ystyd]]n ip under ende woarn gekommn) en in 't ôostn ounder d'[[Ardenn]] kruupt, ligt 't kryt (uut 't Kryt) an d'ippervlakte.  't Woater lopt er azoa in: 't zyn doa nie veel beekn, en 't reliëf es doarom ôok redelik zochte (lik in [[Haspengouw]], ...).
Mêer noa 't nôorden (an de nôordkant van de grote plooiinge) liggn der andere, joungere groundloagn an 't ippervlak die 't woater tegenoudn.  

A 't er ton e scheure of 't êen of 't ander in de loage is, komt da woater van styf diepe me ne vrêe grôotn druk noa boovn: een artesische brounne of nen artesischn put.

Styf verwant an een Artesische brounne is een [[Vauclusebrounne]]: die eit 't zelste principe moar is in karstgebiedn (kryt) lik in de Fransche Vaucluse.  Doar kommn der ôok hêle rivieren ip ênigste vierkante meiters uut de ground (by ous zyn der ôok e poar in de kolkstêenstreke round Han-sur-Lesse, Hotton, Remouchamps, ...).

==Vôorbeeldn==
* De brounne van de [[Leie]] in [[Lisbourg]]

[[Categorie:Geografie]]
