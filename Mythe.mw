De '''mythe''' is een veroaltje, da koemt van t grieks woord "''mythos''" en da betêknt "''t gesprookn woord''". 't Bevat mêestol wel een wysheid woar da j' een twuk uut kunt leern.

De mythe et een poar belangryke eignschappn:

*   't goat mêestol over goodn en alfgoodn
*   de mythe is platsgeboendn, wa wilt zeggn da ze eur ofspeelt up de plekke woar da ze is oentstoan
*   ze geeft mêestol een verkloarienge, voer een twuk dat de mens nie goe verstoat 
(bv. oardbeviengn, den bliksm, 't wisseln van de seizoenn...)
*   de mythe wordt moendelieng overgeleverd

Mêestoal koemt et geweun nere up et principe van de [[deus ex machina]]. Ot de mensn 't nie mi kunn uplossn koemt der ne god, of nen eld, en t goat ollemolle were goed.

Wyder kenn vôorol de mythn uut de klassieke oudeid, lik van by de griekn.

Wat da veel mensn nie weetn, is dat der ôok veel van oeze utdrukkingn zyn ofgeleid van die mythn.
Ier zie j' der een poar:

* 't zwoard van Damocles biengelt boovn joen kop
* een twien me Argusoogn bekykn 
* sisyfusarbeid verrichtn
* zwoanegezang
* 't trojoans peird binnoaln; nen trojoansn virus
* een tantaluskwellienge

En azô zyn der natuurlijk vrêe vele.

[[Categorie:Mens en moatschappy]]

[[nl:Mythe]]
