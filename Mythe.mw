De '''mythe''' is een verhoaltje, da koemt van t grieks woord "''mythos''" en da betjiknt "''t gesprookn woord''". T bevat mjistoal wel een wiesheid woar daj een twuk ut kunt leern.

De mythe et een poar belangryke eignschappn:

*   't goat mjistal over goodn en alfgoodn
*   de mythe is platsgeboendn, wa wilt zeggn da ze eur ofspeelt up de plekke woar da ze is oentstoan
*   ze geeft mjistoal een verkloarynge, voer een twuk dat de mens nie goe verstoat 
(bv. oardbeviengn, den blyksm, 't wisseln van de seizoenn...)
*   de mythe wordt moendelieng overgeleeverd

Mjistoal koemt et geweun neere up et principe van de [[deus ex machina]]. Ot de mensn t nie mi kunn uplossn koemt der ne god, of nen eld, en t goat ollemolle weere goed.

Wieder kenn voaral de mythn ut de klassieke oedeid, lyk van bie de griekn.

Wat da veel mensn nie weetn, is dat der wok veel van oeze utdrukkingn zin ofgeleid van die mythn.
Ier ziej der een poar:

* 't zwoard van Damocles biengelt boovn joen kop
* een twien me Argusoogn bekiekn 
* sissyfusarbied verrichtn
* zwoanegezang
* 't troajoans pèèrd binnoaln; nen troajoansn virus
* een tantaluskwellienge

En azwo zien der natuurlijk vrji veele.

[[Categorie:Olles]]

[[nl:Mythe]]
