De '''Gazette van Detroit''' is een twêeweeklykse [[gazette]] uut [[Detroit]] in [[VS]] vo de Belgen die uutgeweek'n zien noa [[Amerika]] nieuws over under voaderland te bryngn.
't Es d'ênigste Belgische gazette in Amerika. Vandoage verzorgn ''Gabriëlle Casteleyn'', ''Martha Vandenbergh'', en ''Margaret Roets'' d'artikels.

De gazette verschynt nog twêeweeklyks en eet en iploage van 1500 stiks.  De latste joarn goat' nie zo goe mêer met de Gazette van Detroit omdat de mêeste lezers hêle oude menschn zin woavan dat de kinders gêen Vlams nie mêe kunn'n klapp'n.

==Geschiedenisse==
De gazette werd in 1914 ipgericht deur Camille Cools omdat'r in diene tyd nogal vele Vloamingn woaren uutgeweekn naar de VS en dat de bestoande Belgische gazetn doar ol in 't Frans woarn.

==Vlamsche subsidies==
Ip [[11 december]] [[2006]] werd bekend da Vlams minister [[Geert Bourgeois]] 12.500 euro an de Gazette van Detroit gift.

In 2005 luddige Ludwig Vandenbussche, correspondent vo de Gazette van Detroit in Vloanderen, d'alarmbelle. De gazette oat dryngend ves geld en bloed nôdig: de redactie was ôogbejoard, de advertentie-inkomstn woaren dramatisch geminderd en 't oantal abonnees wos gezakt tot minder dan negenonderd.

Vandenbussche, die in 't doagelykse leevn politieman es, starttige en actie ''1.000 Vlamingen X 10 euro'', woamee dattie genoeg geld t'ôpe oopte te krygen vo de gazette te kunn loatn bestoan.
Dankzie de subsidies van Bourgeois goat da nu verzekers nog en endeke langer kunn deurn.

==Externe koppelienge==
*[http://gazettevandetroit.com Officieeln website van de Gazette van Detroit]
*[http://millennium.arts.kuleuven.ac.be/F206/amdoc2002/gazette_van_Detroit/index.html Mêer leezn]

[[Categorie:Gazette]]
