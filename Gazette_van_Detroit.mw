De '''Gazette van Detroit''' is een twêeweeklikse [[gazette]] uut [[Detroit]] in [[VS]] vo de Belgen die uutgeweekn zyn noa [[Amerika]] nieuws over under voaderland te bringn.
't Es d'ênigste Belgische gazette in Amerika. Vandoage verzorgn ''Gabriëlle Casteleyn'', ''Martha Vandenbergh'', en ''Margaret Roets'' d'artikels.

De gazette verschynt nog twêeweekliks en eet en iploage van 1500 stiks.  De latste joarn goat 't nie zo goe mêer met de Gazette van Detroit omdat de mêeste lezers hêle oude menschn zyn woavan dat de kinders gêen Vlams nie mêe kunn klappn.

==Geschiedenisse==
De gazette werd in 1914 ipgericht deur Camille Cools omdat'r in diene tyd nogal vele Vloamingn woaren uutgeweekn noar de VS en dat de bestoande Belgische gazettn doar ol in 't Frans woarn.

==Vlamsche subsidies==
Ip [[11 december]] [[2006]] werd bekend da Vlams minister [[Geert Bourgeois]] 12.500 euro an de Gazette van Detroit gift.

In 2005 ludige Ludwig Vandenbussche, correspondent vo de Gazette van Detroit in Vloandern, d'alarmbelle. De gazette oat dringend ves geld en bloed nôdig: de redactie was ôogbejoard, de advertentie-inkomstn woaren dramatisch geminderd en 't oantal abonnees wos gezakt tot minder dan negenounderd.

Vandenbussche, die in 't doagelikse leevn politieman es, starttige een actie ''1.000 Vloamingen X 10 euro'', woamee dat ie genoeg geld t'ôpe oopte te krygen vo de gazette te kunn loatn bestoan.
Dankzy de subsidies van Bourgeois goat da nu verzekers nog en endeke langer kunn deurn.

==Externe koppelienge==
*[http://gazettevandetroit.com Officieeln website van de Gazette van Detroit]
*[http://millennium.arts.kuleuven.ac.be/F206/amdoc2002/gazette_van_Detroit/index.html Mêer leezn]

[[Categorie:Gazette]]

[[de:Gazette van Detroit]]
[[en:Gazette van Detroit]]
[[eo:Gazette van Detroit]]
[[hsb:Gazette van Detroit]]
[[nl:Gazette van Detroit]]
