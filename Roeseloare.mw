{{Veranderplat|Roeseloars}}

{{infobox Belgische gemêente|
|naam=Stad Roeseloare
|officieel=Roeselare
|kaart=[[Ofbeeldienge:RoeselareLocatie.png|250px]]
|kaartbijschrift=Liggienge binnen het arrondissement Roeseloare<br/> in de provinsje West-Vloandern
|wapen=
|vlag=
|gewest=VLA
|provincie=WVLA
|arrondissement=[[Arrondissement Roeseloare|Roeseloare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Bevern (Roeseloare)|Bevern]]<br />[[Oekene]]<br />[[Rumbeke]]
|burgemeester=[[Luc Martens]] ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Groen!]]<br />[[Vlaams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Roeseloare''' (Officieel [[Nederlands]]: ''Roeselare'') es ne stad die in 't erte van West-Vloandern ligt. D'r weunn om en by de 55.000 minsen. 

Buutn Roeseloare-centrum zyn der de dêelgemêentn [[Bevern (Roeseloare)|Bevern]], [[Oekene]] en [[Rumbeke]] (met ôok [[Beitem]] derin).
== Bezienswoardigeedn ==
* Roeseloare è nie echt grôte toeristische trekpleisters, mo 't Klêen Seminarieje es wel gekend (da bestoot ondrtussn ol tweejondrd joar, sichtend 1806).  
* De brouwery van [[Rodenbach]]
* De St-Michielskerke me de klokketorre.
* 't [[Nationaal Wielermuseum]] woar da [[Freddy Maertens]] conservator es en regelmoatig zorgt vo specioale stikkn vo de kolleksje.

De stad zelve èt 'n poar katholieke prochies, 't es te zeggn, Sint-Michiel, Sint-Amang, 't Illig Erte, Sint-Jozef, de Godelieveprochie, en d'oeze Lieve Vrouwe. 't Es doa wok e protestansche kerke (voe d' echte Roeseloarnoars gekend als "De Geuschn Temple"). 'n Bezienswoardigheid doa es 't bamboeorgel.
Z'een sichtend 2005 wok ne moskee, achter de stoasje in Krottegem.

Kwa schône gebouwn moetn me de geklasseerde trapgevels up de mart, 't oud postgebouw in d'ôoststroate (nu de toeristischn dienst) en 't staduus vermeldn.

Get ton wok nog standbildn in Roesloare lik [[Albrecht Rodenbach]], 'n Roesloarsen dichtr, en [[Peegie]], ne verkôper van schoesmêer uut de boekn van [[Willem Denys]]. Peegie est symbool van de Roesloarenoare, da zin dus commersantn. 

Roeseloare is dus surtoe gekend vo zyn kommersantn en wienkelstroatn. De spreuke es "Roeseloare inkôopstad" en dad es nie geloogn. Êen van de grotste kommersiële gebeurtenissen es zoender twyfel "de batjes" die van Roeseloare vo vier doagn êen grôte kommerse moakn in 't voe die gelegeneit verkêersvrye centrum.



== Geschiedenisse van Roeseloare ==
Ze klappn ol van Roeseloare van in 't joar 822. 't Is ol van in de joarn 900 da Roeseloare ne stad wos van nyvereid en commerce. In 't joar 1250 eet 't stad stadsrechtn en privileges g'et.

Roend 1260 èn z'up de mart 'n belfort en 'n alle gezet. In die tyd wos't stad vrêe in trek by plunderoars van olle slag en sôortn. Vô de veiligeid è Roeseloare ton e poar schuttersgildn gemakt. 't Is jammer vô te zeggn, moa ze kostn zyder eigentlik nie vele doen, want in de joaren 1488 en 1492 èt 't leger van [[Maximiliaan van Oostenrijk]] Roeseloare hêlegans plat gesmeetn, en wok bykan olle vroegmiddelêeuwsche gebouwen. Z'een ton 't stad were upgebouwd teegn 't joar 1500, moa wel hêel anders van zicht.

[[Hugo Verriest]], de twêe dichters [[Guido Gezelle]] en [[Albrecht Rodenbach]] en veel andre èn doar e stiksje Vlamsche geschiedenisse geschreevn. 't Klêen Seminarieje was eigentlik êest e klôoster met e schole derby en 't bestoat al van in 1806.

==Bekende Roeseloarnoars==

* [[Frederik Deburghgraeve]]: ex-zwemmer
* [[Lectrr]]: cartoonist
* [[Louis Bril]]: polletieker
* [[Luc Martens]]: polletieker
* [[Willem Denys]]: auteur van [[Peegie]]
* [[Machteld Ramoudt]]: actrice
* [[Lieven Debrauwer]]: cineast
* [[Luc Glorieux]]: organisator ''Busworld'' in d' halln va [[Kortryk]]
* [[Peter Berghman]]:fotograaf/kalligraaf/bronsgieter
* [[Jean-Pierre Monseré]]: coureur
* [[Yves Vanderhaeghe]]: voetboller
* [[Marino Punk]]: [[trekzak]]-speler
* [[Martine Jonckheere]]: actrice
* [[Carll Cneut]]: illustrator
* [[Albrecht Rodenbach]]: dichter
* [[Guido Gezelle]]: dichter-lêroare-priester in 't college gewist
* [[Adriaan Willaert]]: componist, gaf zyn noame an de muziekschole.
* Peegie: dast "symbool" van de Roesloarenoor, ma die kirl et eiglk nie egt bestoon mjah kzetnt der tog bie wan aj ke na Roesloare ga komn gaajne wel zien stone, en dus pegi das e standbjeeld en da steld ne verkoopr va shoessmjeer voorn en ne zeg lik va ja tis me latste pakstke ma aj izn achterzakste kiekt zitn der nog tweej in, nen egtn commercant njé!

== Toale ==
In Roeseloare klappn ze Roeseloars. Moar, in Roeseloare is't er nog e compleet g'izoleerd dialect van "de Nieuwmarkt", et "Boergons" dat deur de leurders als 'n sôorte geheimtoale gebruukt wierd (cfr. de vertelliengn van "[[Peegie]]"). Nu an 't uutsterven moa met 'n compleet andre woordnschat en uutdrukkiengen dan 't Roeseloars en 't [[West-Vlams]] in 't algemêen.

{{GemêentnWVL}}
[[Categorie:Roeseloare| ]]
[[Categorie:Plekke in West-Vloandern]]
[[Categorie:Stad in West-Vloandern]]

[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[it:Roeselare]]
[[nl:Roeselare]]
[[pl:Roeselare]]
[[pt:Roeselare]]
