{{infobox Belgische gemêente|
|naam=Stad Roeseloare
|officieel=Roeselare
|kaart=[[Image:RoeselareLocatie.png|250px]]
|kaartbijschrift=Liggienge binnen het arrondissement Roeseloare<br/> in de provinsje West-Vloandern
|wapen=
|vlag=
|gewest=VLA
|provincie=WVLA
|arrondissement=[[Arrondissement Roeselare|Roeselare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Bevern (Roeseloare)|Beevern]]<br />[[Oekene]]<br />[[Rumbeke]]
|burgemeester=[[Luc Martens]] ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Groen!]]<br />[[Vlaams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Roeseloare''' (Officieel [[Nederlands]]: ''Roeselare'') es nen stad in [[West-Vloandern]]. 't Ligt in 't erte van West-Vloandern. D'r weun om en bie de 55.000 menschen. 

Buut'n Roeseloare-centrum zien der nog de dêelgemêent'n [[Bevern(Roeseloare)]], [[Oekene]] en [[Rumbeke]].
== Bezienswoardigeed'n ==
Roeseloare eet nie echt grôte toeristische trekpleisters, mo 't Klêen Seminarieje is wel gekend. 't Stad zelve èt 'n poar katholieke parochjes, 't is te zeggn, Sint-Michiel, Sint-Amang, 't Illig Erte, Sint-Jozef, de Godelieveparochje, en d'oeze Lieve Vrouwe. Tis doa ôok e protestansche kerke (voe de echte Roeseloarnoars gekend als "De Geuschen Temple"). Bie da'k ôre èn ze d'er vandejoare zelfs d'êeste moskee ingehuldigd, achter de stoasje.
Kwa schône gebouwn moet'n me toch de geklasseerde trapgevels ip de mart, 't oed postgebouw in d'ôoststroate (nu den toeristiesen dienst) en 't statuus vermelden.

Roeseloare is surtoe gekend voe zien kommersant'n en zien wienkelstroat'n. De slogan is "Roeseloare inkôopstad" en dadis nie geloogn. Êen van de strafste kommersiële gebeurtenissen is zoender twiefel "de batjies" die van Roeseloare voe vier doagen êen grôte kommerse makt in 't voe die gelegenteit verkêersvrieje sentre.

Dorneffenst is Roeseloare ôok gekend voe 't [[Nationaal Wielermuseum]] wor da [[Freddy Maertens]] conservator is en regelmoatig zorgt voe specioale stikk'n voe de kolleksje.

== Geschiedenisse va Roeseloare ==
Ze klapp'n ol van Roeseloare van in 't joar 822. 't Is ol van in de joarn 900 da Roeseloare ne stad wos van grôte fabriek'n en commerce. In 't joar 1250 èt 't stad stadsrecht'n en privileges get.

Roend 1260 èn z'up de mart 'n belfort en 'n alle gezet. In die tied wos't stad vrêe in trek bie plunderoars van olle slag en sôort'n. Vô de veiligeid è Roeseloare ton e poar schuttersgild'n gemakt. Tis jammer vô te zeggn, moa ze kosten zieder eigentlijk nie vele doen, want in de joaren 1488 en 1492 èt 't leger van Maximiliaan van Ôostenriek Roeseloare hêlegans plat gesmeet'n, en ôok biekan olle vroegmiddelêeuwsche gebouwen. Z'èn ton t stad were upgebouwd teegn 't joar 1500, moa wel hêel anders van zicht.

[[Hugo Verriest]], de twêe dichters [[Guido Gezelle]] en [[Albrecht Rodenbach | Albrecht Rôonbak]] en veel andre èn doar e stiksje Vlamsche geschiedenisse geschreevn. 't Klêen Seminarieje was eigentlik êest e klôoster met e schole derbie en 't bestoat al van in 1806.

==Bekende Roeseloarenoars==
* [[Albrecht Rodenbach]]: dichter
* [[Frederik Deburghgraeve]]: ex-zwemmer
* [[Marc Degryse]]: ex-[[voetbol]]ler
* [[Lectrr]]: cartoonist
* [[Louis Bril]]: polletieker
* [[Willem Denys]]: auteur van [[Peegie]]

== Toale ==
In Roeseloare klappen ze Roeseloars. Moar, in Roeseloare ister nog un compleet giezoleerd dialect van "de Nieuwmarkt", het "Boergons" dat deur de leurders als un soeoorte geheimtoale gebruukt werd (cfr de verhalen van "Peegie"). Nu an ut uutsterven moa met un compleet andre woordenschat en utdrukkiengen dan ut Roeselars en ut [[West-Vlams]] in ut algemêen.

{{HemeentnWVL}}
[[category:Belgische stad]]
[[category:Stad in West-Vloandern]]
[[category:Roeseloare|*]]

[[nl:Roeselare]]
[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[pl:Roeselare]]
