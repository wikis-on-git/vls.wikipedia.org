{{Veranderplat|Roeseloars}}

{{infobox Belgische gemêente|
|naam=Stad Roeseloare
|officieel=Roeselare
|kaart=[[Ofbeeldienge:RoeselareLocatie.png|250px]]
|kaartbijschrift=Liggienge binn 't arrondissement Roeseloare<br/> in de provinsje West-Vloandern
|wapen=Roeselare.jpg
|vlag=
|gewest=VLA
|provincie=WVLA
|arrondissement=[[Arrondissement Roeseloare|Roeseloare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Bevern (Roeseloare)|Bevern]]<br />[[Oukne]]<br />[[Rumbeke]]
|burgemeester=[[Luc Martens]] ([[CD&V]])
|bestuur=[[CD&V]], [[Open VLD]]
|partijen=[[CD&V]]<br />[[Open VLD]]<br />[[Socialistische Partij Anders|sp.a]]<br />[[Groen!]]<br />[[Vlaams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|politiezone=RIHO
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Roeseloare''' (Officieel [[Nederlands]]: ''Roeselare'') is een stad die in 't erte van [[West-Vloandern]] ligt. D'r weunn om en by de 55.000 minsen. Roeseloare wordt de Rodenbachstad genoemd.
==Dêelgemêentn==
Buutn Roeseloare-centrum zyn d'r de dêelgemêentn [[Bevern (Roeseloare)|Bevern]], [[Oukne]] en [[Rumbeke]]. D'r zyn ook nog een poar klindere gehuchtjes langst de stêenweg noa [[Mêende]] (N32): [[Zilverberg]] en [[Beitem]].

{| border="0" style="border: 1px solid #999; background-color:#FFFFFF"
|- align="center" bgcolor="#CCCCCC"
! # !! Noame !! Ippervlakte (km²)!! Bevolkinge (2007)
|- align="right" bgcolor="#efefef"
|I || align="left" | Roeseloare || 23,94 || 37.127
|- align="right"
|II || align="left" | [[Bevern (Roeseloare)|Bevern]] || 10,59 || 5.615
|- align="right" bgcolor="#efefef"
|III <br/>&nbsp;<br/><small>V</small><br/><small>VI</small>|| align="left" | [[Rumbeke]] <br/>- Rumbeke <br/>- [[Zilverberg]]<br/>- [[Beitem]]|| 19,91 <br/> &nbsp; <br/> &nbsp;<br/> &nbsp;|| 11.764 <br/> &nbsp; <br/> &nbsp;<br/> &nbsp;
|- align="right"
|IV || align="left" | [[Oukne]] || 5,35 || 1.758
|}
De gemêente Roeseloare grenst an de volgnde gemêentn en dorpn:
{| align="left"
|-
|
*a. [[Nieuwkerke]] (gemêente Stoan)
*b. [[Ooglee]] (gemêente Ooglee)
*c. [[Gits]] (gemêente Ooglee)
*d. [[Lichtervelde]] (gemêente Lichtervelde)
*e. [[Kôolskamp]] (gemêente Ardôoie)
*f. [[Ardôoie]], mè gehucht [[Tassche]] (gemêente Ardôoie)
*g. [[Kachtem]] (stad Yzegem)
|}
{| align="left"
|-
|
*h. [[Yzegem]] (stad Yzegem)
*i. [[Wienkel]] (gemêente Legem)
*j. [[Rollegem-Kapelle]] (gemêente Legem)
*k. [[Legem]] (gemêente Legem)
*l. [[Môoslee]] (gemêente Môoslee)
*m. [[Passchendoale]] (gemêente Zunnebeke)
|}
<br clear="left"/>
===Koarte===
[[Ofbeeldienge:MapRoeselare.svg|thumb|320px|left|Roeseloare, dêelgemêentn. De gele gebiedn zyn bebouwde kernn.]]
<br clear="left"/>

== Geschiedenisse ==
Ze klappn ol van Roeseloare van in 't joar 822. 't Is ol van in de joarn 900 da Roeseloare ne stad wos van nyvereid en commerce. In 't joar 1250 eet 't stad stadsrechtn en privileges g'et.

Roend 1260 èn z'up de mart 'n belfort en 'n alle gezet. In die tyd wos't stad vrêe in trek by plunderoars van olle slag en sôortn. Vô de veiligeid è Roeseloare ton e poar schuttersgildn gemakt. 't Is jammer vô te zeggn, moa ze kostn zyder eigentlik nie vele doen, want in de joaren 1488 en 1492 èt 't leger van [[Maximiliaan van Oostenrijk]] Roeseloare hêlegans plat gesmeetn, en wok bykan olle vroegmiddelêeuwsche gebouwen. Z'een ton 't stad were upgebouwd teegn 't joar 1500, moa wel hêel anders van zicht.

[[Hugo Verriest]], de twêe dichters [[Guido Gezelle]] en [[Albrecht Rodenbach]] en veel andre èn doar e stiksje Vlamsche geschiedenisse geschreevn. 't Klêen Seminarieje was eigentlik êest e klôoster met e schole derby en 't bestoat al van in 1806.

== Bezienswoardigeedn ==
[[Ofbeeldienge:Roeselare Hugo Verriest -5.JPG|thumb|<center>De post van Roeseloare met en bild van [[Hugo Verriest]]]]
[[Ofbeeldienge:Roeselare Trein station NMBS -5.JPG|thumb|<center>De stoatie van Roeseloare]]
* Roeseloare è nie echt grôte toeristische trekpleisters, mo 't Klêen Seminarieje es wel gekend (da bestoot ondrtussn ol tweejondrd joar, sichtend 1806).  
* De brouwery van [[Rodenbach]]
* De St-Michielskerke me de klokketorre.
* 't [[Nationaal Wielermuseum]] woar da [[Freddy Maertens]] conservator es en regelmoatig zorgt vo specioale stikkn vo de kolleksje.

De stad zelve èt 'n poar katholieke prochies, 't es te zeggn, Sint-Michiel, Sint-Amang, 't Illig Erte, Sint-Jozef, de Godelieveprochie, en d'oeze Lieve Vrouwe. 't Es doa wok e protestansche kerke (voe d' echte Roeseloarnoars gekend als "De Geuschn Temple"). 'n Bezienswoardigheid doa es 't bamboeorgel.
Z'een sichtend 2005 wok ne moskee, achter de stoasje in Krottegem.

Kwa schône gebouwn moetn me de geklasseerde trapgevels up de mart, 't oud postgebouw in d'ôoststroate (nu de toeristischn dienst) en 't staduus vermeldn.

Get ton wok nog standbildn in Roesloare lik [[Albrecht Rodenbach]], 'n Roesloarsen dichtr, en [[Peegie]], ne verkôper van schoesmêer uut de boekn van [[Willem Denys]]. Peegie est symbool van de Roesloarenoare, da zyn dus commersantn. 

Roeseloare is dus surtoe gekend vo zyn kommersantn en wienkelstroatn. De spreuke es "Roeseloare inkôopstad" en dat es nie geloogn. Êen van de grotste kommersiële gebeurtenissen es zoender twyfel "de batjes" die van Roeseloare vo vier doagn êen grôte kommerse moakn in 't voe die gelegeneit verkêersvrye centrum.

== Mobiliteit ==
Roeseloare is goe verboendn me drukke boann. Geid d'otostrade 'n E403 van [[Dôornik]] tot in [[Zêebrugge]]. Gid de klêne en de grôte rienk roend de stad en nog andere belangrike invalswegen. Roeselare et wok een stoashe met trings noa [[Rysel]] (Lille Flandres) en noa [[Ostende]] (das met de rappere intercitys). Doanaasn ei nog et boemeltringske van Brugge noa Kortryk en ommegekêerd. Der rien wok ottobuzzen noa [[Brugge]], [[Kortryk]], [[Diksmude]], [[Yper|Ypere]] en [[Mêende]]. Binnenkort goat er wok êen noa [[Tielt]] rien. Der rien wok stadsbussen in Roeseloare me 7 lynn.

== Cultuur ==

Roeseloare beschikt over en cultureel centrum noamelik De Spil. Der kunnen om en by de 1000 man in de groate zoale zitten en e goe 200 in de kljine zoale. Der zyn nog vele andere lokalen en ruimtes en e café. Der kommen vele nationale en internationale artisten ziengn. Neffest dadde is 't er nog dinternationoale zoale in schiervelde waar soms wel neki een tentoonstellinge of e optreden is. Der is e zoale van 3000 man. Der zyn ton wok nog e poar museums in de stad.

== Sport ==

Roeseloare eit twêe êersteklasse sportploegn: de [[Knack Roeselare|knack]] vant [[volliebol]] en den [[SV Roeselare|issevee]] vant [[voetbol]]. Der zyn tal van voorzieningn in Roeseloare, lik de zwemkomme, voetbolplings en sportalln. Wok zyn der nog vele fietspoaden.

== Oenderwys ==

Doageliks kommn der vulle otobuzn toe van alle kanten me studenten. Der zyn vele lagere en middelboare scholen in de stad me uutêenlopende richtingn. Der is wok en oge schole me verpleegkunde en bio-technologie.

== Gezoentid ==

Roeseloare eit twêe klinikken, noamelik 't stedelik zieknuus en 't illig herte. Dien twiddn is vrêe bekend deur verskillige primeurs. Die klinikke eit en universitair karakter. Der ligt wok nog en ôge skole der neffest. De twêe klinikken ein pasjentn van over de hêle regio.

==Bekende Roeseloarnoars==

* [[Frederik Deburghgraeve]]: ex-zwemmer
* [[Lectrr]]: cartoonist
* [[Louis Bril]]: polletieker
* [[Luc Martens]]: polletieker
* [[Willem Denys]]: auteur van [[Peegie]]
* [[Machteld Ramoudt]]: actrice
* [[Lieven Debrauwer]]: cineast
* [[Luc Glorieux]]: organisator ''Busworld'' in d' halln va [[Kortryk]]
* [[Peter Berghman]]: fotograaf/kalligraaf/bronsgieter
* [[Jean-Pierre Monseré]]: coureur
* [[Yves Vanderhaeghe]]: voetboller
* [[Marino Punk]]: [[trekzak]]speler
* [[Martine Jonckheere]]: actrice
* [[Carll Cneut]]: illustrator
* [[Albrecht Rodenbach]]: dichter
* [[Guido Gezelle]]: dichter-lêroare-priester in 't college gewist
* [[Adriaan Willaert]]: componist, gaf zyn noame an de muziekschole.

== Toale ==
In Roeseloare klappn ze Roeseloars. Moar, in Roeseloare is't er nog e compleet g'izoleerd dialect van "de Nieuwmarkt", et "Boergons" dat deur de leurders als 'n sôorte geheimtoale gebruukt wierd (cfr. de vertelliengn van "[[Peegie]]"). Nu an 't uutsterven moa met 'n compleet andre woordnschat en uutdrukkiengen dan 't Roeseloars en 't [[West-Vlams]] in 't algemêen.
{{Commonscat|Roeselare|Roeseloare}}
{{GemêentnWVL}}
[[Categorie:Roeseloare| ]]
[[Categorie:Plekke in West-Vloandern]]
[[Categorie:Stad in West-Vloandern]]

[[af:Roeselare]]
[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[it:Roeselare]]
[[nl:Roeselare]]
[[pl:Roeselare]]
[[pt:Roeselare]]
[[vo:Roeselare]]
