{{infobox Belgische hemeente|
|naam=Stad Roeseloare
|officieel=Roeselare
|kaart=[[Image:RoeselareLocatie.png|250px]]
|kaartbijschrift=lihhinge binnen het arrondissement Roeselaore<br/> in de provinsje West-Vlaondern
|wapen=
|vlag=
|gewest=VLA
|provincie=WVLA
|arrondissement=[[Arrondissement Roeselare|Roeselare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Beevern]]<br />[[Oekene]]<br />[[Rumbeke]]
|burgemeester=Luc Martens ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Hroen!]]<br />[[Vlams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Roeseloare''' (Officieel [[Nederlands]]: ''Roeselare'') es nen stad in [[West-Vlaondern]]. 'T liht in t erte van West-Vloandern. D'r weun om en bie de 55.000 mensjchen. 

== Bezienswoardigheedn ==
Roeselaore eet nie echt groote toeriestiesche trekpleisters, mo 't Kljin Seminarieje is wel hekend. 't Stad zelve èt un poar katholieke parochjes, 't is te zehn, Sint-Michiel, Sint-Amang, 't Illih Erte, Sint-Jozef, de Godelieveparochje, en doeze Lieve Vrouwe. Tis doa wok e protestansche kerke (voe de echte Roeseloarnoars gekend als "De Geuschen Temple"). Bie da'k oire èn ze d'er vandejoare zelfs djiste moskee inhehuldigd, achter de stoasje.
Kwa schoeoonnu gebouwn moetn mu toch de heklasseerde trapheevels ip de mart, 't oed postgebouw in de Oeooststroattu (nu den toeriestiesen dienst) en 't stattuus vermelden.

Roeseloare is surtoe gekend voe zien kommirsanten en zien wienkelstroaten. De slogan is "Roeseloare inkoeoopstad" en daddis nie geloogn. Iejeen van de strafste kommirsiejele gebeurtenissen is zoender twiefel "de batjies" die van Roeseloare voe vier doagen iejeen groeoottu kommersu makt in ut voe dee gelegenteit verkiejeersvriejju sentru.

Dorneffenst is Roeseloare wok gekend voe ut [[Nationaal Wielermuseum]] worda [[Freddy Maertens]] consirvator is en regelmoatig zorgt voe specioallu stikken voe de kolleksju.

== Hesjhiedenisse va Roeseloare ==
Ze klapn ol van Roeselare van in t jaor 822. Tis ol van in de joarn 900 da Roeseloare ne stad wos van grwoote fabrieken en commerce. In 't joar 1250 èt 't stad stadsrechtn en privileges ghet.

Roend 1260 ènzup de mart een belfort en een alle gezet. 't Woaren ton in dien tied noh hin verdedihingswerk of teen of tander, en tis juste daavwoorn da 't stad vree in trek wos bie plunderaors van olle slah en swoortn. Moa, voo de veiluheid è Roeseloare ton e poare schuttershildn gemakt. Tis jammer voo te zehn, moa ze kosten zieder eihendlijk nie vele doen, wan in de joaren 1488 en 1492 èt t leher van Maximilioan van Woostenriek Roeseloare hjèlehans plat gesmeten, en wok biekan olle vroehmiddeleeuwsche gebouwen. Zèn ton t stad were upgebouwd tegen tjoar 1500, mo wel hjeel anders van zicht.

Oendr andre Ugo Vriest en de twjee dichters [[Guido Gezelle]] en [[Albrecht Rodenbach | Albrecht Rwoonbak]] en veel andre èn doar e stiksje Vlamsche hesjhiedenisse geschreevn. 't Kljin Seminarieje was eihendluk jeest e klwooster met e schoole derbie en 't bestoat al van in 1806.

==Bekende Roeseloarenoars==
* [[Frederik Deburghgraeve]]: zwemmer

== Toale ==
In Roeseloare klappen ze Roeseloars. Moar, in Roeseloare ister nog un compleet giezoleerd dialect van "de Nieuwmarkt", het "Bargoens" dat deur de leurders als un soeoorte geheimtoale gebruukt werd (cfr de verhalen van "Peegie"). Nu an ut uutsterven moa met un compleet andere woordenschat en uutdrukkiengen dan ut Roeselars en ut [[West-Vlams]] in ut algemiejeen.

{{HemeentnWVL}}
[[category:Belgische stad]]
[[category:Stad in West-Vlaondern]]

[[nl:Roeselare]]
[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[pl:Roeselare]]
