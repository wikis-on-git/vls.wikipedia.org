{{Veranderplat|Roeseloars}}

{{infobox Belgische gemêente|
|naam=Stad Roeseloare
|officieel=Roeselare
|kaart=[[Ofbeeldienge:RoeselareLocatie.png|250px]]
|kaartbijschrift=Liggienge binnen het arrondissement Roeseloare<br/> in de provinsje West-Vloandern
|wapen=
|vlag=
|gewest=VLA
|provincie=WVLA
|arrondissement=[[Arrondissement Roeseloare|Roeseloare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Bevern (Roeseloare)|Bevern]]<br />[[Oekene]]<br />[[Rumbeke]]
|burgemeester=[[Luc Martens]] ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Groen!]]<br />[[Vlaams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Roeseloare''' (Officieel [[Nederlands]]: ''Roeselare'') is een stad die in 't erte ligt van West-Vloandern. D'r weunn om en by de 55.000 menschn. 

Buutn Roeseloare-centrum zyn der nog de dêelgemêentn [[Bevern (Roeseloare)|Bevern]], [[Oekene]] en [[Rumbeke]] (met ôok [[Beitem]] derin).
== Bezienswoardigeedn ==
Roeseloare eet nie echt grôte toeristische trekpleisters, mo 't Klêen Seminarieje is wel gekend. 't Stad zelve èt 'n poar katholieke parochjes, 't is te zeggn, Sint-Michiel, Sint-Amang, 't Illig Erte, Sint-Jozef, de Godelieveparochje, en d'oeze Lieve Vrouwe. 't Is doa wok e protestansche kerke (voe d' echte Roeseloarnoars gekend als "De Geuschn Temple"). Z'een vandejoare zelfs d'êeste moskee ing'uldigd, achter de stoasje in Krottegem.
Kwa schône gebouwn moetn me toch de geklasseerde trapgevels ip de mart, 't oud postgebouw in d'ôoststroate (nu den toeristischn dienst) en 't staduus vermeldn.

Roeseloare is surtoe gekend voe zyn kommersantn en wienkelstroatn. De slogan is "Roeseloare inkôopstad" en dat is nie geloogn. Êen van de strafste kommersiële gebeurtenissen is zoender twyfel "de batjies" die van Roeseloare voe vier doagn êen grôte kommerse makt in 't voe die gelegenteit verkêersvrye centre.

Dorneffenst is Roeseloare wok gekend voe 't [[Nationaal Wielermuseum]] woar da [[Freddy Maertens]] conservator is en regelmoatig zorgt voe specioale stikkn voe de kolleksje.

== Geschiedenisse van Roeseloare ==
Ze klappn ol van Roeseloare van in 't joar 822. 't Is ol van in de joarn 900 da Roeseloare ne stad wos van grôte fabriekn en commerce. In 't joar 1250 eet 't stad stadsrechtn en privileges g'et.

Roend 1260 èn z'up de mart 'n belfort en 'n alle gezet. In die tyd wos't stad vrêe in trek by plunderoars van olle slag en sôortn. Vô de veiligeid è Roeseloare ton e poar schuttersgildn gemakt. 't Is jammer vô te zeggn, moa ze kostn zyder eigentlik nie vele doen, want in de joaren 1488 en 1492 èt 't leger van [[Maximiliaan van Oostenrijk]] Roeseloare hêlegans plat gesmeetn, en wok bykan olle vroegmiddelêeuwsche gebouwen. Z'een ton 't stad were upgebouwd teegn 't joar 1500, moa wel hêel anders van zicht.

[[Hugo Verriest]], de twêe dichters [[Guido Gezelle]] en [[Albrecht Rodenbach]] en veel andre èn doar e stiksje Vlamsche geschiedenisse geschreevn. 't Klêen Seminarieje was eigentlik êest e klôoster met e schole derby en 't bestoat al van in 1806.

==Bekende Roeseloarnoars==
* [[Albrecht Rodenbach]]: dichter
* [[Frederik Deburghgraeve]]: ex-zwemmer
* [[Lectrr]]: cartoonist
* [[Louis Bril]]: polletieker
* [[Luc Martens]]: polletieker
* [[Willem Denys]]: auteur van [[Peegie]]
* [[Machteld Ramoudt]]: actrice
* [[Lieven Debrauwer]]: cineast
* [[Luc Glorieux]]: organisator ''Busworld'' in d' halln va [[Kortryk]]
* [[Peter Berghman]]:fotograaf/kalligraaf/bronsgieter
* [[Jean-Pierre Monseré]]: coureur
* [[Yves Vanderhaeghe]]: voetboller
* [[Marino Punk]]: [[trekzak]]-speler
* [[Martine Jonckheere]]: actrice
* [[Carll Cneut]]: illustrator
* [[Guido Gezelle]]: dichter-lêroare-priester in 't college gewist

== Toale ==
In Roeseloare klappn ze Roeseloars. Moar, in Roeseloare is't er nog e compleet g'izoleerd dialect van "de Nieuwmarkt", et "Boergons" dat deur de leurders als 'n sôorte geheimtoale gebruukt wierd (cfr. de vertelliengn van "Peegie"). Nu an 't uutsterven moa met 'n compleet andre woordnschat en uutdrukkiengen dan 't Roeseloars en 't [[West-Vlams]] in 't algemêen.

{{GemêentnWVL}}
[[Categorie:Roeseloare| ]]
[[Categorie:Plekke in West-Vloandern]]
[[Categorie:Stad in West-Vloandern]]

[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[it:Roeselare]]
[[nl:Roeselare]]
[[pl:Roeselare]]
