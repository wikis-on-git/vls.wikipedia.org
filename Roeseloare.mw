{{Veranderplat|Roeseloars}}

{{infobox Belgische gemêente|
|naam=Stad Roeseloare
|officieel=Roeselare
|kaart=[[Ofbeeldienge:RoeselareLocatie.png|250px]]
|kaartbijschrift=Liggienge binn 't arroundissement Roeseloare<br/> in de provinsje West-Vloandern
|wapen=Roeselare.jpg
|vlag=
|gewest=VLA
|provincie=WVLA
|arroundissement=[[Arroundissement Roeseloare|Roeseloare]]
|nb=50°56'
|ol=03°07'
|opp=59,79
|inw=55.775
|mannen=49,22%
|vrouwen=50,78%
|dichtheid=933
|0-17=20,22
|18-64=61,75
|65=18,03
|buitenlanders=1,57
|werkloos=7,07
|postcode=8800<br />8800<br />8800<br />8800 
|deelgemeente=Roeseloare<br />[[Bevern (Roeseloare)|Bevern]]<br />[[Oukne]]<br />[[Rumbeke]]
|burgemeester=[[Luc Martens]] ([[CD&V]])
|bestuur=[[CD&V]], [[Open VLD]]
|partijen=[[CD&V]]<br />[[Open VLD]]<br />[[Socialistische Partij Anders|sp.a]]<br />[[Groen!]]<br />[[Vlaams Belang]]<br />[[N-VA]]
|zetels='''37'''<br />16<br />8<br />5<br />3<br />3<br />2
|politiezone=RIHO
|netn=051
|web=[http://www.roeselare.be/ www.roeselare.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Roeseloare''' (Officieel [[Nederlands]]: ''Roeselare'') is een [[stad]] die in 't erte van [[West-Vloandern]] ligt. D'r weunn om en by de 55.000 minsen. Roeseloare wordt de Rodenbachstad genoemd.
==Dêelgemêentn==
Buutn Roeseloare-centrum zyn d'r de dêelgemêentn [[Bevern (Roeseloare)|Bevern]], [[Oukne]] en [[Rumbeke]]. D'r zyn ook nog een poar klindere gehuchtjes langst de stêenweg noa [[Mêende]] (N32): [[Zilverberg]] en [[Beitem]].

In Roeseloare ligt ôok den arbeiderswyk [[Krottegem]].

{| border="0" style="border: 1px solid #999; background-color:#FFFFFF"
|- align="center" bgcolor="#CCCCCC"
! # !! Noame !! Ippervlakte (km²)!! Bevolkinge (2007)
|- align="right" bgcolor="#efefef"
|I || align="left" | Roeseloare || 23,94 || 37.127
|- align="right"
|II || align="left" | [[Bevern (Roeseloare)|Bevern]] || 10,59 || 5.615
|- align="right" bgcolor="#efefef"
|III <br/>&nbsp;<br/><small>V</small><br/><small>VI</small>|| align="left" | [[Rumbeke]] <br/>- Rumbeke <br/>- [[Zilverberg]]<br/>- [[Beitem]]|| 19,91 <br/> &nbsp; <br/> &nbsp;<br/> &nbsp;|| 11.764 <br/> &nbsp; <br/> &nbsp;<br/> &nbsp;
|- align="right"
|IV || align="left" | [[Oukne]] || 5,35 || 1.758
|}
De gemêente Roeseloare grenst an de volgnde gemêentn en dorpn:
*a. [[Nieuwkerke]] (gemêente Stoan)
*b. [[Ooglee]] (gemêente Ooglee)
*c. [[Gits]] (gemêente Ooglee)
*d. [[Lichtervelde]] (gemêente Lichtervelde)
*e. [[Kôolskamp]] (gemêente Ardôoie)
*f. [[Ardôoie]], mè gehucht [[De Tassche]] (gemêente Ardôoie)
*g. [[Kachtem]] (stad Yzegem)
*h. [[Yzegem]] (stad Yzegem)
*i. [[Wienkel]] (gemêente Legem)
*j. [[Rollegem-Kapelle]] (gemêente Legem)
*k. [[Legem]] (gemêente Legem)
*l. [[Môoslee]] (gemêente Môoslee)
*m. [[Passchendoale]] (gemêente Zunnebeke)

===Koarte===
[[Ofbeeldienge:MapRoeselare.svg|thumb|left|Roeseloare, dêelgemêentn. De gele gebiedn zyn bebouwde kernn.]]
<br clear="left"/>

== Geschiedenisse ==
Ze klappn ol van Roeseloare van in 't joar 822. 't Is ol van in de joarn 900 da Roeseloare ne stad wos van nyvereid en commerce. In 't joar 1250 eet 't stad stadsrechtn en privileges g'et.

Roend 1260 èn z'up de mart 'n belfort en 'n alle gezet. In die tyd wos't stad vrêe in trek by plunderoars van olle slag en sôortn. Vô de veiligeid è Roeseloare ton e poar schuttersgildn gemakt. 't Is jammer vô te zeggn, moa ze kostn zyder eigentlik nie vele doen, want in de joaren 1488 en 1492 èt 't leger van [[Maximiliaan van Oostenrijk]] Roeseloare hêlegans plat gesmeetn, en wok bykan olle vroegmiddelêeuwsche gebouwen. Z'een ton 't stad were upgebouwd teegn 't joar 1500, moa wel hêel anders van zicht.

[[Hugo Verriest]], de twêe dichters [[Guido Gezelle]] en [[Albrecht Rodenbach]] en veel andre èn doar e stiksje Vlamsche geschiedenisse geschreevn. 't [[Klêen Seminoarie]] was eigentlik êest e klôoster met e schole derby en 't bestoat al van in 1806.

== Beziensweirdigeedn ==
[[Ofbeeldienge:Roeselare Hugo Verriest -5.JPG|thumb|<center>De post van Roeseloare met en bild van [[Hugo Verriest]]]]
[[Ofbeeldienge:Roeselare Trein station NMBS -5.JPG|thumb|<center>De stoatie van Roeseloare]]
*De St-Michielskerke me de klokketorre. ’t Is een loatgotische kerke uut 1504
*De St-Amandskerke, een neoromoansche  kerke uut 1869-1872
*'t [[Klêen Seminoarie]],  woa da Albrecht Rodenbach noa schole ging en woa da Guido Gezelle en Hugo Verriest lesse goavn. ‘t Gebouwncomplex bestoat uut dêeln van de 17e tot de 20e êeuwe. ’t Was ôorsprounkelik e klôoster. 
*’t Staduus dat uut twêe dêeln bestoat. ’t Oude dêel dateert uut 1770 en is gedêeltelik in rococostyl. In 1924 ist er een nieuw gedêelte bygekommn met een belforttorre.
* De [[brouwery Rodenbach]]
* 't [[Nationaal Wielermuseum]] 
Qua schône gebouwn moetn me de geklasseerde trapgevels up de markt, 't oud postgebouw in d'ôoststroate (nu de toeristischn dienst) en 't staduus vermeldn.

G'et ton wok nog standbeeldn in Roesloare lik [[Albrecht Rodenbach]], 'n Roeseloarschn dichter, en [[Peegie]], ne verkôper van schoeblink uut de boekn van [[Willem Denys]]. Peegie is't symbool van de Roesloarenoare, een commercant. 

De stad zelve eet 'n poar katholieke prochies, Sint-Michiel, Sint-Amang, 't Illig Erte, Sint-Jozef, de Godelieveprochie, en d'oeze Lieve Vrouwe. D'r is wok e protestantsche kerke met een bamboeorgel (voe d' echte Roeseloarnoars gekend als "De Geuschn Temple"). 
Z'een sichtend 2005 wok ne moskee, achter de stoatie in Krottegem.

Roeseloare is surtout gekend vo zyn commerçantn en winkelstroatn. De spreuke is "Roeseloare inkôopstad" en dat es nie geloogn. Eén van de grotste commerciële gebeurtenissn is zounder twyfel "de batjies", die van Roeseloare vo vier doagn één grôte commerce moakn in 't voe die geleegneid verkêersvrye centrum.

== Mobiliteit ==
Roeseloare is goe verboendn me drukke boann. G'eit d'autostrade, 'n E403, van [[Dôornik]] tot in [[Zêebrugge]]. G'eit de klêne en de grôte rienk round de stad en nog andere belangryke invalsweegn. Roeselare et wok een stoatie(die ogouwe goa vernieuwd wèrn) met trings noa [[Rysel]] (Lille Flandres) en noa [[Ostende (stad)|Ostende]] (da's met de rappere intercity's). Doa neffest ei je nog et boemeltringske van Brugge noa Kortryk en ommegekêerd. Der ryen wok autobusn noa [[Brugge]], [[Kortryk]], [[Diksmude]], [[Yper|Ypere]] en [[Mêende]] en binnenkort wok êen noa [[Tielt]]. Der ryen wok stadsbussn in Roeseloare me 7 lynn.

== Cultuur ==

Roeseloare beschikt over en cultureel centrum noamelik De Spil. Der kunn om en by de 1000 man in de grôte zoale zittn en e goe 200 in de klêenn. Der zyn nog vele andere lokoaln en ruumtes en e café. Der kommn vele nationale en internationale artisten ziengn. Neffest dadde is 't er nog d'internationoale zoale in Schiervelde woa dat er soms wel ne ki een tentoonstellinge of een optreedn is. Der is e zoale van 3000 man. Der zyn ton wok nog e poar museums in de stad.

== Sport ==

Roeseloare eit twêe êersteklasse sportploegn: de [[Knack Roeselare|knack]] van't [[volleybol]] en den [[SV Roeselare|issevee]] van't [[voetbol]]. Der zyn tal van voorzieningn in Roeseloare, lik de zwemkomme, voetbolplings en sportalln. Wok zyn der nog vele velopoadn.

== Oenderwys ==

Doageliks kommn der vulle autobusn toe van alle kanten me studentn. Der zyn vele lagere en middelboare scholen in de stad me uutêenloopnde richtingn. Der is wok en oge schole me verpleegkunde en bio-technologie.

== Gezoendeid ==

Roeseloare eit twêe klinikn, noamelik 't stedelik zieknuus en 't illig erte. Dien twiddn is vrêe bekend deur verschillige primeurs. Die klinike eit een universitair karakter. Der ligt wok nog een ôge schole der neffest. De twêe klinikn ein patiëntn van over de hêle regio.

==Bekende Roeseloarnoars==
* [[Frederik Deburghgraeve]]: ex-zwemmer
* [[Lectrr]]: cartoonist
* [[Louis Bril]]: polletieker
* [[Luc Martens]]: polletieker
* [[Willem Denys]]: auteur van [[Peegie]]
* [[Machteld Ramoudt]]: actrice
* [[Lieven Debrauwer]]: cineast
* [[Luc Glorieux]]: organisator ''Busworld'' in d' halln va [[Kortryk]]
* [[Peter Berghman]]: fotograaf/kalligraaf/bronsgieter
* [[Jean-Pierre Monseré]]: coureur
* [[Yves Vanderhaeghe]]: voetboller
* [[Marino Punk]]: [[trekzak]]speler
* [[Johnny Thio]]: voetbolder
* [[Martine Jonckheere]]: actrice
* [[Carll Cneut]]: illustrator
* [[Albrecht Rodenbach]]: dichter
* [[Guido Gezelle]]: dichter-lêroare-priester in 't college gewist
* [[Adriaan Willaert]]: componist, gaf zyn noame an de muziekschole.
* [[Cecilia Callebert]]: pianiste en componiste
* [[Jules Lagae]]: beeldouwer

== Toale ==
In Roeseloare klappn ze Roeseloars. Wuk datt r specioal is an 't Roeseloars, zyn de verklêenwoorn. Ze stoppn ollemolle me ''-ie'' (uzzegie, vintjie, ...) Moar, in Roeseloare is 't er nog e compleet g'izoleerd dialect van "de Nieuwmarkt", et "Boergons" dat deur de leurders als 'n sôorte geheimtoale gebruukt wierd (cfr. de vertelliengn van "[[Peegie]]"). Nu an 't uutsterven moa met 'n compleet andre woordnschat en uutdrukkiengen dan 't Roeseloars en 't [[West-Vlams]] in 't algemêen.

==Varia==
*Volgens 'n oude [[sage]] is de stad Roeseloare gesticht deur de [[reus]] [[Rolarius]].
{{Commonscat|Roeselare|Roeseloare}}
{{GemêentnWVL}}
[[Categorie:Roeseloare| ]]
[[Categorie:Plekke in West-Vloandern]]
[[Categorie:Stad in West-Vloandern]]

[[af:Roeselare]]
[[br:Roeselare]]
[[de:Roeselare]]
[[en:Roeselare]]
[[eo:Roeselare]]
[[es:Roeselare]]
[[fr:Roulers]]
[[it:Roeselare]]
[[nl:Roeselare]]
[[no:Roeselare]]
[[pl:Roeselare]]
[[pt:Roeselare]]
[[ro:Roeselare]]
[[simple:Roeselare]]
[[vo:Roeselare]]
[[zh:鲁塞拉雷]]
