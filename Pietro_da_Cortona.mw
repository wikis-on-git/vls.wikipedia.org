[[Ofbeeldienge:064SsLucaMartina.jpg|thumb|Santi Luca e Martina, Rome (1635-1650)]]
'''Pietro da Cortona''', echte noame ''Pietro Berrettini'', (Cortona, [[1 november]] [[1596]] - [[Rome (stad)|Rome]], [[16 meie]] [[1669]]), was tegoare me Caravaggio, [[Gian Lorenzo Bernini]] en [[Francesco Borromini]] êen van de belangrykste [[Italië|Italioansche]] kunstenoars binst de [[barok]]. 

J’is surtout bekend vo zyn plafongfresco ’s en, olhoewel dat architecteure vor hem mor ip de twidde plekke kwam, en je ‘t mo zag ols ’n hobby, wast ’n êen van de grotste architectn van zyn tyd.

==Zyn leevn==
Pietro da Cortona is geboorn in Cortona, ton e stad in ‘t Grôothertogdom Toscane.
Je studeerdeg’ êest in [[Firenze]] en je lêerde zyn methodes surtout ip zyn eign. 
[[Ofbeeldienge:Urban VIII.jpg|thumb|left|200px|Paus Urbanus VIII (1627) deur Cortona]]
Round 1612 vertrokt ie no Rome. Je bestudeerde de klassiekn oudheid en de mêesters van d’hoge [[Renaissance]] en je liet hem inspireern deur de fresco ‘s van Domenichino en Annibale Carracci. 

Deur zyn kopie van [[Rafaël]] ’s ''Galatea'' vielt ’n ip by Sacchetti, die hem in 1623 an zyn 27 joar in beschermienge pakte. 

Nie vele loater kwamt ’n in contact me kardinoal Francesco Barberini, familie van de paus, die hem olsan blêef steunn. 

Zyn carrière begost ols frescoschilder in de S. Bibiana. 
In de joarn 1625-1630 miekt ie zyn êeste architectnountwerp vo de familie Sacchetti, de Villa del Pignetto, die nu nie me bestoat.

An ’t ountwerp van ’t Palazzo Barberini werktegt ie tegoare me Bernini en Borromini, achter da Maderno gestorvn was in 1629. Je voerde ’t nu veranderde theoater uut, mo ‘t mêeste succes had ’n met ’t plafongfresco van de grôte zoale: de verheerlikienge van de familie Barberini, de familie van paus Urbanus VIII (1633-1639).  

Je werkteg’ ook vo de [[Medici]] an ’t Palazzo Pitti in Firenze en je makte loater ook de fresco’s in de zoale van ’t Pallazo Pamphili. 

Ip ‘t hoogtepunt van zyn succes wierd ‘n vo de joarn 1634-1638 tout de ''principe'' van de Accademia di San Luca verkoozn.
[[Ofbeeldienge:Palazzo Barberini (Rome), pietro da cortona ceiling.JPG|thumb|500px|center|Plafongfresco van de Palazzo Barberini (1633-1639)]]

[[Categorie:Architect|Cortona]]
[[Categorie:Italioansche kunstschilder|Cortona]]

{{Commonscat|Pietro da Cortona}}

[[ca:Pietro da Cortona]]
[[de:Pietro da Cortona]]
[[en:Pietro da Cortona]]
[[es:Pietro da Cortona]]
[[fr:Pierre de Cortone]]
[[it:Pietro da Cortona]]
[[ja:ピエトロ・ダ・コルトーナ]]
[[nl: Pietro da Cortona]]
[[no:Pietro da Cortona]]
[[pl:Pietro da Cortona]]
[[pt:Pietro de Cortona]]
[[ro:Pietro da Cortona]]
[[ru:Пьетро да Кортона]]
[[sk:Pietro da Cortona]]
[[sv:Pietro da Cortona]]
