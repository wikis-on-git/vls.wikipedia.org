{{veranderplat|Brugs}} 

'''François Lambert''' ( ?, ? - [[Brugge]], [[17 december]] [[2004]]) wos e zoaknman die voerol bekend ekommn is als wielersponsor.

All Drive Renting (ADR) wos e bedryf dat otto's vereurde op lange termyn. François Lambert miek er reclame vôorn met e koersploeg voe [[profs]], en e trok José De Cauwer an als sportdirecteur.

== 't Onverwachte succes ==
In 1988 woun de ploeg met Eddy Planckaert de [[Roende van Vloandern]], en me [[Dirk Demol]] [[Paris-Roubaix]]. 
Moa de strafstn stôot kwam in 1989 toen da Greg LeMond voe ADR 'n [[Tour de France]] won. Niemand adde da verwacht: ten êeste kwam LeMond were achter e jachtongeval, en ten twidde wos ADR eigentlik moa e klêen ploegsje zounder grôte Roende-coureurs.

== 'n Oendergang ==
Lambert krêeg achter een ende miserie me de belastiengn, want ADR wos ni solvabel. D'r kwaamn oek e hêel dêel processn vo de Arbeidsrechtbank en de Correctioneeln,  Lambert adde bevôorbeeld cheques uutegeevn zounder provisje. 
't Gevolg wos da zyn wielerploeg hêlegans in makoar stuukte; ounder ander Greg LeMond adde e proces teegn nem anespann.

Op 't ende van ze leevn et Lambert nog e tydege in meubels edoan. Toen dat 'n dôodgink wos 'n 66 joar.
