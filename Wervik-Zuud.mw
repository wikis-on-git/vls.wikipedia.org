{{plat|Werviks}}
[[Ofbeeldienge:Wervicq-Sud - Eglise.jpg|right|thumb|De kerke van Wervik-Zuud]]
'''Wervik-Zuud''' (Frans: ''Wervicq-Sud'') es e [[Fransche|Fransjke]] gemeente geleegn in et [[Noorderdepartement]].

==Liggienge==
Wervik-Zuud ligt langs de [[Leie]], in 't arrondissement van [[Rysel]].

Wervik-Zuud grenst an 't [[België|Belgsjke]] [[Wervik]], over de Leie, en an de Fransjke gemeentn [[Busbeke]] (Frans: ''Bousbecque''), [[Komen-Frans]] (''Comines-Sud''), [[Oalewyne]] (''Halluin''), [[Linzele]] (''Linselles'') en [[Ronk]] (''Roncq'').

't Ogste punt es 58 meiters boovn de [[zeespegel]], in Wervik ''den Franschn Berg'' genoemd; 't ligste punt 12 meiters.

==Gesjkiedenisse==
Jeuste lik de nabeurige Vlamsche stee [[Wervik]] es ook Wervik-Zuud styf oud. Eigentlik es de gesjkiedenisse van Wervik-Zuud tot an de 17ste eeuwe ook die van Belgs Wervik. Want in [[1713]] es de stee kunstmoatig, deur e verdrag tusschn de [[Spoansche Nederlandn]] en [[Lodewyk XIV]], in tweejn gesjkid gewist. 't Es moar in [[1790]] da de [[Constituante]] van de [[Fransche Revoluusje]] en eigen besteur eit upgericht vo 't gemeentje.

Ol in de zestienste eeuwe wos Wervik-Zuud bekend lik [[toebak]]scentrum. Olle joare mei [[Onzn-Lievn-Ere-Emelvoarte]] es 't er toebaksfeeste en viern ze '''Jehan Van d'Helle'''. Volgens de legende wos't 'n em 'n eerstn vo toebak in te voern vaneut [[Amerika]].

==Demografie==
De gemeente eit osan veel klinder gewist dan Wervik. Enigste cyfers over de bevolkiengsevoleusje<ref>http://www.sip.be/fv/fv07/kennismaking.htm</ref><ref>http://fr.wikipedia.org/wiki/Wervicq-Sud</ref>:
*[[1804]]: 1262 inweuners
*[[1874]]: 3065 inweuners
*[[1962]]: 2593 inweuners
*[[1874]]: 3065 inweuners
*[[1975]]: 3991 inweuners
*[[1999]]: 4288 inweuners

==Economie==
Wervik-Zuud ligt langs de [[Leiestreke]] die economisch belangrik wos vo de [[Vlas|vlasindustrie]] in 't begun van de 20ste eeuwe. Tot an 't ende van die eeuwe zorgden textielbedryvn vo werk in de streke. Ook giengn d'r veel [[grensarbeid]]ers eut België in 't Fransjke goan werkn.

Ondertusschn zyn d'r veel van die bedryvn [[delocalisoasje|gedelocaliseerd]] na [[legeloonlandn]]. Sinsdien eit de grensarbeid em ommegekeerd en kommn d'r nu veel Fransjke werkn in Belgsjke bedryvn.

==Beziensweirdigeedn==
*de [[neoromoans]]che '''kerke''' van Onze-Lieve-Vrouw Onbevlekt Ontvangen uut [[1875]]
*'t '''Wit Kasteel''' geleegn up ''den Berg''
*'''standbeeld''' van Jehan d'Helle

==Varia==
In Wervik noemn ze Wervik-Zuud de ''Fransjke stroate''.

==Externe koppeliengn==
*[http://www.wervicq-sud.com Website van Wervik-Zuud]<br>

==Referensjn==
 
<references />

[[Categorie:Plekke in Vrankryk]]
