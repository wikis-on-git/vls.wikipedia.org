{{plat|Werviks}}
{{Patrôon:Infobox Fransche gemêente
|naam = Wervik-Zuud
|officieel = Wervicq-Sud
|kaart = 
|wapen = 
|kaartbijschrift = 
|regio = [[Nord-Pas De Calais]]
|departement = [[Noorderdepartement]]
|arroundissement = [[Rysel]]
|kanton = [[Kiezenet]]
|opp = 5.09
|inw = 4 288
|datum1 = 1999
|dichtheid = 842
|burgemeester = Jean-Gabriel Jacob
|postcode = 59117
|web = [http://www.wervicq-sud.com www.wervicq-sud.com]
|
}}

[[Ofbeeldienge:Wervik-Zuud_kerke.jpg|right|thumb|De kerke van Wervik-Zeud]]
'''Wervik-Zeud''' (Standoardvlams: ''Wervik-Zuud'', Frans: ''Wervicq-Sud'') es e [[Fransche|Fransjke]] gemeente geleegn in et [[Noorderdepartement]].

==Liggienge==
Wervik-Zeud ligt langs de [[Leie]], in 't arroundissement van [[Rysel]].

Wervik-Zeud grenst an 't [[België|Belgsjke]] [[Wervik]], over de Leie, en an de Fransjke gemeentn [[Busbeke]] (Frans: ''Bousbecque''), [[Komen-Frans]] (''Comines-Sud''), [[Oalewyne]] (''Halluin''), [[Linsele]] (''Linselles'') en [[Ronk]] (''Roncq'').

't Ogste punt es 58 meiters boovn de [[zeespegel]] (in Wervik ''den Franschn Berg'' genoemd). 't Ligste punt es moar 12 meiters oge.

==Gesjkiedenisse==
Jeuste lik de nabeurige Vlamsche stee [[Wervik]] es ook Wervik-Zeud styf oud. Eigentlik es de gesjkiedenisse van Wervik-Zeud tot an de 17ste eeuwe ook die van Belgs Wervik. Want in [[1713]] es de stee kunstmoatig, deur e verdrag tusschn de [[Spoansche Nederlandn]] en [[Lodewyk XIV]], in tweejn gesjkid gewist. 't Es moar in [[1790]] da de [[Constituante]] van de [[Fransche Revoluusje]] en eigen besteur eit upgericht vo 't gemeentje.

Ol in de zestienste eeuwe wos Wervik-Zeud bekend lik [[toebak]]scentrum. Olle joare mei [[Onzn-Lievn-Ere-Emelvoarte]] es 't er toebaksfeeste en viern ze '''Jehan Van d'Helle'''. Volgens de [[legende]] wos't 'n em 'n eerstn vo toebak in te voern vaneut [[Amerika]].

==Demogroafische evoleusje==
De gemeente eit osan veel klinder gewist dan Wervik. Ier es e grafiktje van de bevolkiengsevoleusje<ref>http://www.sip.be/fv/fv07/kennismaking.htm</ref><ref>http://fr.wikipedia.org/wiki/Wervicq-Sud</ref> binst de latste twee eeuwn:

<timeline>
Colors=
  id:a value:gray(0.9)
  id:b value:gray(0.7)
  id:c value:rgb(1,1,1)
  id:d value:rgb(0.6,0.7,0.8)

ImageSize  = width:400 height:373
PlotArea   = left:50 bottom:30 top:30 right:30
DateFormat = x.y
Period     = from:0 till:4800
TimeAxis   = orientation:vertical
AlignBars  = justify
ScaleMajor = gridcolor:b increment:300 start:0
ScaleMinor = gridcolor:a increment:60 start:0
BackgroundColors = canvas:c

BarData=
  bar:1804 text:1804
  bar:1874 text:1874
  bar:1962 text:1962
  bar:1975 text:1975
  bar:1999 text:1999
  bar:2006 text:2006

PlotData=
  color:d width:20 align:left

  bar:1804 from:0 till: 1262
  bar:1874 from:0 till: 3065
  bar:1962 from:0 till: 2593
  bar:1975 from:0 till: 3991
  bar:1999 from:0 till: 4288
  bar:2006 from:0 till: 4683

PlotData=
  bar:1804 at: 1262 fontsize:s text: 1.262 shift:(-10,5)
  bar:1874 at: 3065 fontsize:S text: 3.065 shift:(-10,5)
  bar:1962 at: 2593 fontsize:S text: 2.593 shift:(-10,5)
  bar:1975 at: 3991 fontsize:S text: 3.991 shift:(-10,5)
  bar:1999 at: 4288 fontsize:S text: 4.288 shift:(-10,5)
  bar:2006 at: 4683 fontsize:S text: 4.683 shift:(-10,5)

</timeline>

==Economie==
Wervik-Zeud ligt langs de [[Leiestreke]] die economisch belangrik wos vo de [[Vlas|vlasindustrie]] in 't begun van de 20ste eeuwe. Tot an 't ende van die eeuwe zorgden textielbedryvn vo werk in de streke. Ook giengn d'r veel [[grensarbeid]]ers eut België in 't Fransjke goan werkn.

Ondertusschn zyn d'r veel van die bedryvn [[delocalisoasje|gedelocaliseerd]] na [[legeloonlandn]]. Sinsdien eit de grensarbeid em ommegekeerd en kommn d'r nu veel Fransjke werkn in Belgsjke bedryvn.

De cyfers vo de hele grensarbeid in [[2006]]<ref>http://www.roeldeseyn.be/dossiers.php?dossierid=44</ref> zyn:
*25 000 Fransjke die in België werkn (surtout arbeiders)
*5 000 Belgen die in 't Fransjke werkn (surtout ooggeschoolde)

==Beziensweirdigeedn==
[[Ofbeeldienge:Wervik-Zuud_WO_II.jpg|thumb|right|Oorlogsmonument vo de kerke]]
*de [[neoromoans]]che '''kerke''' van Onze-Lieve-Vrouw Onbevlekt Ontvangenisse eut [[1875]]
*'t '''Wit Kasteel''' (nu es ''Inspection de l'Education Nationale'' ondergebrocht), geleegn up "den Franschn Berg" (''Parc Dalle Dumont'')
*'''Landbouwmuseum''' (''Musée des petits métiers de la ferme'')
*'''Oorlogsmonument''' [[WO I]] en [[WO II]] mei treurende Marianne
*'''Standbeeld''' van Jehan d'Helle

{| border="0"
|[[Ofbeeldienge:Wervik-Zuud_kasteel.jpg|thumb|'t Wit kasteel]]
|[[Ofbeeldienge:Wervik-Zuud_museum.jpg|thumb|'t Landbouwmuseum]]
|}

==Toaltoestand==
Wervik-Zeud ligt moar up twintig kilomeiter van Rysel moar es langer Vlamstoalig gebleevn. Binst da Rysel tegen [[1750]] ol helegansn Franstoalig wos, wos Wervik-Zeud volgens Prof. Dr. W. Pée<ref>Prof. Dr. Willem Pée, Bijdragen en Mededelingen der Dialecten-Commissie van de Koninklijke Nederlandse Akademie van Wetenschappen te Amsterdam nr. XVII: ''Anderhalve eeuw taalgrensverschuiving en taaltoestand in Frans-Vlaanderen'', 1957, N.V. Noord-Hollandsche Uitgevers Maatschappij Amsterdam.</ref> rond [[1800]] nog grootndeels Vlamssprekend. In [[1845]] wos de bevolkienge ol tweetoalig mei overwicht van et Frans. Volgens Pée zyn d'r twee redens voor die loate verfransjkienge:
#lik grensstad kwom Wervik-Zeud meer in contact mei Vlamsche gemeentn over de grenze;
#lik klindere stad woarn d'r minder Franstoalige officiële instansjes<ref>Anstellienge van eutsleutend Franssprekende schoolmeesters en stoatsbediendn in Vlamssprekende gemeentn wos ne bewuste politiek vaneut [[Parys]].</ref> die grootndeels verantwoordelik woarn vo de verfransjkienge in de streke.

Roar genoeg eit die situoasje em were ommegekeerd. Da komt omdat er achter [[1830]] in België d'r e grote crisis van d'economie en de landbouw ontstond, surtout de periode [[1846]]-[[1849]] woarn rampjoarn. Tienduzenden Vloamiengn vreusdn noa Noord-Vrankryk vo te goan werkn in de fabriekn van de [[textielindustrie]] die rond [[Rysel]] in vulle ontwikkelienge kwom. Die [[#demogroafische evoleusje|demogroafische evoleusje]] a lik gevolg da in de Fransjke fabriekn er vertoalers moestn angesteld zyn vo de Vloamiengn te verstoane. 't Andeel van de Vloamiengn wos zodoanig gegruuid da J. Dewachter<ref>In ''Congrès des Sciences historiques en juillet 1907 (région du Nord et Belgique) à Dunkerque'', 1er vol. (résumés de mémoires), Dunkerque, 1907, pp. 111-114.</ref> in [[1907]] Wervik-Zeud e vervlamschte gemeente noemde.

Volgens dezelstn Dewachter kwom Wervik-Zeud achter 'n [[WO I|Eestn Weireldoorloge]] were grootndeels Franstoalig.

Achter [[1960]] oor je gin Vlams mee spreekn. Da geteugn d'ouders van 'n auteur van dat artikel ([[Gebruker:Patrick]]) die in de joarn '60-'70 in Wervik-Zeud gewund en gewerkt ein.

==Varia==
In Wervik noemn ze Wervik-Zeud de ''Fransjke stroate''.

==Referensjn==
 
<references />

[[Categorie:Plekke in Vrankryk]]

{{Patrôon:GemêentnRYS}}

[[ceb:Wervicq-Sud]]
[[en:Wervicq-Sud]]
[[fr:Wervicq-Sud]]
[[it:Wervicq-Sud]]
[[nl:Zuid-Wervik]]
[[pl:Wervicq-Sud]]
[[vo:Wervicq-Sud]]
