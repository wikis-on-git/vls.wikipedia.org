{{plat|Werviks}}
{{Patrôon:Infobox Fransche gemêente
|naam = Wervik-Zuud
|officieel = Wervicq-Sud
|kaart = 
|wapen = 
|kaartbijschrift = 
|regio = [[Nord-Pas De Calais]]
|departement = [[Noorderdepartement]]
|arrondissement = [[Rysel]]
|kanton = [[Kiezenet]]
|opp = 5.09
|inw = 4 288
|datum1 = 1999
|dichtheid = 842
|burgemeester = Jean-Gabriel Jacob
|postcode = 59117
|web = [http://www.wervicq-sud.com www.wervicq-sud.com]
|
}}

[[Ofbeeldienge:Wervik-Zuud_kerke.jpg|right|thumb|De kerke van Wervik-Zuud]]
'''Wervik-Zuud''' (Frans: ''Wervicq-Sud'') es e [[Fransche|Fransjke]] gemeente geleegn in et [[Noorderdepartement]].

==Liggienge==
Wervik-Zuud ligt langs de [[Leie]], in 't arrondissement van [[Rysel]].

Wervik-Zuud grenst an 't [[België|Belgsjke]] [[Wervik]], over de Leie, en an de Fransjke gemeentn [[Busbeke]] (Frans: ''Bousbecque''), [[Komen-Frans]] (''Comines-Sud''), [[Oalewyne]] (''Halluin''), [[Linsele]] (''Linselles'') en [[Ronk]] (''Roncq'').

't Ogste punt es 58 meiters boovn de [[zeespegel]] (in Wervik ''den Franschn Berg'' genoemd). 't Ligste punt es moar 12 meiters oge.

==Gesjkiedenisse==
Jeuste lik de nabeurige Vlamsche stee [[Wervik]] es ook Wervik-Zuud styf oud. Eigentlik es de gesjkiedenisse van Wervik-Zuud tot an de 17ste eeuwe ook die van Belgs Wervik. Want in [[1713]] es de stee kunstmoatig, deur e verdrag tusschn de [[Spoansche Nederlandn]] en [[Lodewyk XIV]], in tweejn gesjkid gewist. 't Es moar in [[1790]] da de [[Constituante]] van de [[Fransche Revoluusje]] en eigen besteur eit upgericht vo 't gemeentje.

Ol in de zestienste eeuwe wos Wervik-Zuud bekend lik [[toebak]]scentrum. Olle joare mei [[Onzn-Lievn-Ere-Emelvoarte]] es 't er toebaksfeeste en viern ze '''Jehan Van d'Helle'''. Volgens de legende wos't 'n em 'n eerstn vo toebak in te voern vaneut [[Amerika]].

==Demografie==
De gemeente eit osan veel klinder gewist dan Wervik. Enigste cyfers over de bevolkiengsevoleusje<ref>http://www.sip.be/fv/fv07/kennismaking.htm</ref><ref>http://fr.wikipedia.org/wiki/Wervicq-Sud</ref>:
*[[1804]]: 1262 inweuners
*[[1874]]: 3065 inweuners
*[[1962]]: 2593 inweuners
*[[1874]]: 3065 inweuners
*[[1975]]: 3991 inweuners
*[[1999]]: 4288 inweuners

==Economie==
Wervik-Zuud ligt langs de [[Leiestreke]] die economisch belangrik wos vo de [[Vlas|vlasindustrie]] in 't begun van de 20ste eeuwe. Tot an 't ende van die eeuwe zorgden textielbedryvn vo werk in de streke. Ook giengn d'r veel [[grensarbeid]]ers eut België in 't Fransjke goan werkn.

Ondertusschn zyn d'r veel van die bedryvn [[delocalisoasje|gedelocaliseerd]] na [[legeloonlandn]]. Sinsdien eit de grensarbeid em ommegekeerd en kommn d'r nu veel Fransjke werkn in Belgsjke bedryvn.

De cyfers vo de hele grensarbeid in [[2006]]<ref>http://www.roeldeseyn.be/dossiers.php?dossierid=44</ref> zyn:
*25 000 Fransjke die in België werkn (surtout arbeiders)
*5 000 Belgen die in 't Fransjke werkn (surtout ooggeschoolde)

==Beziensweirdigeedn==
[[Ofbeeldienge:Wervik-Zuud_WO_II.jpg|thumb|right|Monument WO II]]
*de [[neoromoans]]che '''kerke''' van Onze-Lieve-Vrouw Onbevlekt Ontvangenisse eut [[1875]]
*'t '''Wit Kasteel''' (nu es ''Inspection de l'Education Nationale'' ondergebrocht), geleegn up "den Franschn Berg" (''Parc Dalle Dumont'')
*'''Landbouwmuseum''' (''Musée des petits métiers de la ferme'')
*'''Oorlogsmonument''' [[WO II]] mei treurende Marianne
*'''Standbeeld''' van Jehan d'Helle

{| border="0"
|[[Ofbeeldienge:Wervik-Zuud_kasteel.jpg|thumb|'t Wit kasteel]]
|[[Ofbeeldienge:Wervik-Zuud_museum.jpg|thumb|'t Landbouwmuseum]]
|}

==Toaltoestand==
Wervik-Zuud ligt moar up twintig kilomeiter van Rysel moar es langer Vlamstoalig gebleevn. Binst da Rysel tegen [[1750]] ol helegansn Franstoalig wos, wos Wervik-Zuud rond [[1800]] nog overwegend Vlamssprekend. D'r zyn doa twee redens voorn:
#lik grensstad kwom Wervik-Zuud meer in contact mei Vlamsche gemeentn over de grenze
#lik klindere stad woarn d'r minder officiële instanties die uutslutend Franstoalig woarn, en die grotendeels verantwoordelik woarn vo de verfransjkienge in de streke

==Varia==
In Wervik noemn ze Wervik-Zuud de ''Fransjke stroate''.

==Referensjn==
 
<references />

[[Categorie:Plekke in Vrankryk]]

{{Patrôon:GemêentnRYS}}
