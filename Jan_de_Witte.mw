'''Jan de Witte''', ([[Brugge]],  [[6 ogustus]] [[1475]] - Brugge, [[16 ogustus]] [[1540]]) was e Brugschn [[dominikoan]]. 

In de 13e eeuwe han de vier grôte mannelikke [[bedelordn]] under in Brugge gevestigd: franciscoann, dominicoann,  karmelietn en augustynn. De dominicoann of predikheren stichtegn under Brugs [[Predikherenklôoster (Brugge)| Predikherenklôoster]] in 1234 ip e stik ground an de Langestroate, juste buutn de vroegere Oude Meulnpôorte.

Jan de Witte weunde woa da St-André nu is ip de [[Garenmarkt (Brugge)|Garenmarkt]] an
d’[[Brugsche reien|Eekhoutreie]] die ton nog deure liep ounder d’Eekhoutstroate. An den andern kant van de reie lag ’t domein van d’[[Eekhoutabdye]].

Jan De Witte was lêermêester en biechtvoader van de zusters van [[Keizer Karel V]]  in Parys. Christoffel Colombus ha Cuba ip z’n êeste reize in 1492 ountdekt en Jan de Witte wierd tout êerstn bisschop van Cuba benoemd. J’hèt er verzekers nôois geresideerd, mo je krêeg ’t ols belônienge vo beweezn dienstn. ’t Gebouw woa dat ’n weunde wierd van ton ‘t [[Hof van Cuba]] genoemd.

Achter z’n dôod hèt ’n geld noageloatn vor e schole ip te richtn.
J'is begroavn in de kerke van ’t Predikherenklôoster.

[[Categorie:Brugge|De Witte, Jan]]
[[Categorie:Gêestelikke|De Witte, Jan]]
