{{Streektoale|Poperiengs}}
Een '''oftelrymptje''' is e rymptje da klêne joens gebruuk'n om te kyk'n wie dat er meugt, of moet, begun'n met e spelletje. 

== Oe goat et in zyn werk? ==
Olleman schuuft ze schoe noader. Êen twien (de teller) doet de roende van de schoes, e goat de reke of. Mêestol toogt 'n teller me zyn vienger by wie dat 'n ekomm'n is. By idder lettergrepe verspringt ze vienger va schoe. Op 't ende van 't rymptje komt de teller by etwien uut: die persôon volt toen af. De teller zegt were 't zelfste rymptje op voe de schoes die overbluuvn. Toet op 't moment dan d'r nog moa êen over is. 
Om te begun'n me telln, duwt de teller dikkers oek me zyn vienger in 't middn van 'n groep, en e zegt ton: ''trou'' (dat is Frans voe: ''gat'').

== Wuk gebeurt er met 'n overbluuver? ==
'n Overbluuver is ni perse de winnoare van 't oftelrymptje. Pakt nu a ze [[voetbol]] speeln: ton is dat kiendje de kapiting, en meug et kiezen wie dat er in zyn ploeg speelt. Moa a ze [[katje-duuk]] speeln, is 'n overbluver de verliezer: nem, of zy, moe ton ol d'ander kiendjes zoek'n, en dat is nie zo gêestig.

== De betêkenisse van de wôord'n ==
De rymptjes willn eigentlik niet'n zeggn; de wôord'n zyn zoender betêkenisse, en zyn surtoe gebruukt omda ze goed rymn. Doadeurn kunn'n klêne joens ze beter ontoud'n.  

== E vôorbeeld in 't West-Vlams==
:''trou!''
: ''ute, nute koekestute,'' 
: ''ute, nute, of!''
