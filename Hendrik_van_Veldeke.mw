[[Ofbeeldienge:Codex Manesse Heinrich von Veldeke.jpg|thumb|250px|Hendrik van Veldeke in de ''Codex Manesse'' uut 'n 14sn êeuwe.]]
'''Hendrik van Veldeke''' is e schryver die verzeker round 1150 (ol is er ouk ezeid da 't ol in 1128 zou zyn) ebôorn is in ''Veldeke'' (nie verre van [[Hasselt|Asselt]], nu ollêne nog ekend van e woatermeuln (''Velkermeuln'')) en achter 1184 dôod egoan is, zekereid bestoat er wel nie over dienn doatum. 't Is 'n êestn schryver uut 't [[Nederlands]] toalgebied die by noame ekend is. En is zowel byn de Nederlandsche of de [[Duutsland|Duutsche]] literature ereeknd (die e bitje nermaal is omda Veldeke up de grenze van 't Nederlands en 't Duuts lei). Oloewel dat 'n in zyn eign [[Limburg]]s dialect schrêef (en in 't Middelduuts), kust 'n ouk goed Frans en Latyn.

Oloewel dat 'n in 't Nederlands toalgebied ebôorn is, wos zyn invloed vele grodder in Duutsland of in de Nederlandn. Ollêne in 't werk van [[Jacob Van Maerlant]] is 'n invloed van ''van Veldeke'' echt dudelik.

==Romangs==
*''Sient-Servoaslegende'': 1170, 2 dêeln, de leevnsbeschryvienge van Sient-Servoas van [[Moastricht]] en de woundern van achter dat 'n dôod wos. 
*''Eneas'': 1187 of 1189, ebaseerd up e [[Vrankryk|Franschn]] romang over 'n eld Aeneas uut 'n Aeneis van Vergilius. 't Is 'n êestn oofschn romang in e [[Germoansche toaln|Germoansche toale]]. Achter da ze manuscript etjoept wos in Kleef, e 't neegn joar edeurd vôorn dat 'n 't were krêeg en kuste vors doen.

==Lyriek==
't Zyn ouk e stik of 30 minneliedern over ebleevn. Ze bekendste begunt met ''Het is goede nieuwe mare'' (in 't Nederlands). Mêestol toogt 'n 't verschil tusschn oe schône da 't leevn is en oe slicht dat 'n mens woarover da 't goat nem voelt.

===E vôorbeeld===
:Ez sint guotiu niuwe maere,
:daz die vogel offenbaere
:singent, dâ man bluomen siht.
:zén zîten in dem jâre
:stüende wol, daz man vrô waere,
:leider des enbin ich niht:
:Mîn tumbez herze mich verriet,
:daz muoz unsanfte unde swaere
:tragen daz leit, das mir beschiht.

('' 't I goed nieuws dan de veugels lude ziengn woa da j' bloemn ziet. In 'n tyd van 't joar da me nu zyn, zou me blyde moetn zyn, mo spytig enoeg en zy 'ke dadde nie: me dom erte e myn verroadn en moe nu, triestig en moelik, 't zêer eirdn da 'ke nu voeln'')

==Veldeke nu==
In Asselt en Moastricht stoat er e stanbeeld van ''van Veldeke'', 't bestoan ouk e masse (literaire) verênigiengn die ze noame droagn. [[Ofbeeldienge:Van-Veldeke-Denkmal.jpg|thumb|250px|left|Zyn stanbeeld in Asselt.]]

==Externe koppelienge==
*[http://www.dbnl.nl/tekst/veld028sent01_01/ Hêel de Sient-Servoaslegende]

[[Categorie:Middelnederlandsche literatuur|Van Veldeke, Hendrik]]

[[de:Heinrich von Veldeke]]
[[en:Heinrich von Veldeke]]
[[eo:Hendrik van Veldeke]]
[[es:Heinrich von Veldeke]]
[[it:Hendrik van Veldeke]]
[[ka:ჰაინრიხ ფონ ფელდეკე]]
[[li:Heinric van Veldeke]]
[[nl:Hendrik van Veldeke]]
[[pl:Heinrich von Veldeke]]
[[ru:Гейнрих фон Фельдеке]]
