[[Ofbeeldienge:It-map.png|thumb|right|250px|De koarte van Itoalje]]

'''Itoalje''' es een land in Europa. Itoalje ligt in't zuud'n van Europa, an de [[Middellansche Zêe]]. Itoalje es bekend voo zin karakteristieke vorm, noamelik een botte. Der weunen a-peu pres 59.000.000 minsn in Itoalje. [[Rome]] es de ôofdstad.

==Polletiek==
Het land vormt ne republiek, met an het ôofd President [[Giorgio Napolitano]], die voerol e cerimoniële rolle et. Het land es ipgebouwd in een voo [[Europa]] klassieke structuur me 3 machtn: de wetgevende macht (de koamer en de senoat), de utvoerende (de regerienge) en de juridische macht. Sins 2006 es [[Romano Prodi]] êeste minister, na een bittere verkiezingstrid tussn de centrum-linkse (L'Ulivo) en de rekse (Forza Italia, onder leidienge van [[Silvio Berlusconi]]). Itoalje es gekend voo zin tumultueus polletiek klimoat, en Berlusconi wos me zin regeriengsperiode van 5 joar êen van de langst regerende êeste ministers van het moderne Itoalje.

Rome es de ôofdstad en eit a-peu pres 4.000.000 inweuners. Noast de ôofdstad es't ôok de plekke woar da Vaticaanstad ligt, de ôofdzetel van et [[Catholicisme]] en verblufsplekke van de [[Paus]]. Andere grôte steed'n zin
* [[Milan]]: 6.500.000 inweuners Itoalies (en weirelds) modeôofdstad en economische drifvere van Itoalje.
* [[Noapels]]: 4.000.000 inweuners
* [[Turin]]: 2.200.000 inweuners.
Doarnoast zin de nog steed'n die over de hêle weireld gekend zin voo verschillende redenn: [[Venetië]], de stad ip het woater, [[Pisa]], me zinne scheêve torre, [[Verona]], stad van [[Romeo en Julia]], [[Firenze]], kunststad en ôofdstad van et toeristisch sterk gewaardeerde [[Toscanië]].

==Geografie en klimoat==
Itoalje eit nen specifieke vorm, teit ôok twêe bergkeet'ns: de [[Alpen]] in 't Nôord'n, en de [[Apennijnen]] die van Nôord noa Zud lôop'n in het 'bjeen' van de botte. Tussn de Alpen en de Apennijnen ligt de vlakte van de Po rivier. In het Zuud'n liggen der twêe vulkoanen: de [[Etna]], een actieve vulkoan ip et eiland [[Sicilië]] en de [[Vesuvius]], een sloapende vulkoan nobie [[Noapels]].

Itoalje eit een Middellands zêeklimoat: mild in de winter en warm in de zomer. Natuurlik es 't er een zekere varioatie tussn 't Nôord'n en 't Zuud'n. Tegoare met de schône natuur en utgebreide kustlinne vormt dit de reed'n voo 't succes van Itoalje als toeristische bestemminge.

==Geschiedenisse==
Itoalje eit een roemruchte geschiedenisse. Enkele ôogtepunt'n.

*Rome wos gekend als weireldmacht in de odeid: va 500 voo [[Jezus|Christus]] to 500 na Christus wos et de mêest invloedrike beschoavinge en oat et de rolle overgenoomn van de [[Griek'nland|Griek'n]]. In dien tidde veroverden de Romeinen biekan hêel Europa, en stikken van [[Afrika]] en [[Azië]]. Volgens de legende es Rome gesticht deur Romulus en Remus in 753 voo Christus. De bekendste Romeinse overheerser wos [[Julius Caesar]], en 't wos onder zin Consulschap da oens streke veroverd weird. 't Es ôok in die periode da Rome als ôofdstad van't Christendom gevestigd weird. In Rome zin der nog veel overblufselen van die periode zichtboar, gelik het [[Forum]] en et [[Colosseum]]. Ut dien tidde komt de utdrukkinge 'Olle weegn lien noa Rome'.
*In de [[Middeleeuwen]] oat Itoalje vôorol invloed ip cultureel en economisch ipzicht. Belangrike kunststrômiengn, gelik de [[Renaissance]] zin ontstoan en gevoed deur Itoalje. In dien tidde woarn steed'n de belangrikste economische factors: in Itoalje woaren [[Genua]], Pisa, [[Amalfi]] en Venetië weireldmachten.
*Itoalje wos onder [[Mussolini]] jeen van de trowste volgelingn van [[Nazi]]regime va [[Hitler]], en eit mee de [[Twidde Weireldoorlog]] gevochten an de zidde van de [[Duutsland|Duutsers]].

==Cultuur en toale==
Itoalje eit in de geschiedenisse oltid nen drivende factor in de Europeese cultuur gewist, en dad es tot ip heed'n nog oltid het geval: Itoalje es een idoal land om historische bezoek'n te doen en eit ôok nog invloed ip de huidige culturele weireld: de mode, design (oto's, gebruksvôorwerp'n,...). Itoalje eit ôok nen grôten invloed ip de sport, vôorol het [[voetbol]], de [[koerse|vélokoerse]] en de [[otokoerse]] ([[F1]]).

De ôofdtoale van Itoalje es het Italioans, dat onstoan es ut de toale van de Romeinen, het [[Latin]] en het Toscoans. Der zin ôok nog een aantal andere toaln die gesprook'n weirden: het Duuts, in de Nôordelike Alpen es een echte toale. Doarnoast ei je nog vele dialect'n. 

{{EU}}

[[Categorie:Itoalje| ]]
