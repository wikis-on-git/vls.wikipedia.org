[[Image:It-map.png|thumb|right|250px|De koarte van Itoalje]]

'''Itoalje''' es een land in Europa. Itoalje ligt in't zuud'n van Europa, an de [[Middellandse Zjee]]. Itoalje es bekend voo zin karakteristieke vorm, noamelik een botte. Der weunen a-peu pres 59.000.000 minsn in Itoalje. [[Rome]] es de ôofdstad.

==Polletiek==
Het land vormt een republiek, met an het ôofd President [[Giorgio Napolitano]], die voerol e cerimoniële rolle et. Het land es ipgebouwd in een voo [[Europa]] klassieke structuur me 3 machten: de wetgevende macht (de koamer en de senoat), de utvoerende (de regerienge) en de juridische macht. Sins 2006 es [[Romano Prodi]] jeeste minister, na een bittere verkiezingstrid tussn de centrum-linksen (L'Ulivo) en de rechtsen (Forza Italia, onder leidienge van [[Silvio Berlusconi]]). Itoalje es gekend voo zin tumultueus polletiek klimoat, en Berlusconi wos me zin regeriengsperiode van 5 joar jeen van de langst regerende jeeste ministers van het moderne Itoalje.

Rome es de ôofdstad en eit a-peu pres 4.000.000 inweuners. Noast de ôofdstad es't ôok de plekke woar da Vaticaanstad ligt, de ôofdzetel van et [[Catholicisme]] en verblufsplekke van de [[Paus]]. Andere grôote steed'n zin
* [[Milan]]: 6.500.000 inweuners Itoalies (en weirelds) mode-ôofdstad en economische drifveere van Itoalje.
* [[Naples]]: 4.000.000 inweuners
* [[Turin]]: 2.200.000 inweuners.
Doarnoast zin de nog steed'n die over de hjeele weireld gekend zin voo verschillende redenen: [[Venetië]], de stad ip het woater, [[Pisa]], me zinne schjeeven toorn, [[Verona]], stad van [[Romeo en Julia]], [[Firenze]], kunststad en ôofdstad van et toeristisch sterk gewaardeerde [[Toscanië]].

==Geografie en klimoat==
Itoalje eit nen specifieke vorm, teit ôok twjee bergkeet'ns: de [[Alpen]] in 't Nôord'n, en de [[Apennijnen]] die van Nôord noa Zud lôop'n in het 'bjeen' van de loarse. Tussn de Alpen en de Apennijnen ligt de vlakte van de Po rivier. In het Zuud'n liggen der twjee vulkoanen: de [[Etna]], een actieve vulkoan ip et eiland [[Sicilië]] en de [[Vesuvius]], een sloapende vulkoan nobie [[Naples]].

Itoalje eit een Middellands zjeeklimoat: mild in de winter en warm in de zomer. Natuurlik es't er een zekere varioatie tussn 't Nôord'n en 't Zuud'n. Tegoare met de schôone natuur en utgebreide kustlinne vormt dit de reed'n voo 't succes van Itoalje als toeristische bestemminge.

==Geschiedenisse==

==Cultuur en toale==


{{EU}}
