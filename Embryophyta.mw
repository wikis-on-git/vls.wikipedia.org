{{Taxobox|type = plant
|naam=''Embryophyta''
|afbeelding= Anomodon viticulosus0.jpg
|afbeeldingtekst= Mos
|rijk= [[Plantae]] (Plantn)
|taxon=[[stamme (biologie)|Stamme]]
|w-naam= ''Embryophyta''
|auteur= 
|datum=  }}
'''Embryophyta''' of  '''landplantn''' zyn de mêest gekende groep by de [[plantn]]. Boomn, blommn, voarens, mossn, en nog verschillige andere groene landplantn moakn dêel uut van die groep. ‘t  Zyn allemolle mêercellige [[eukaryootn]]. De mêeste krygn under energie deur [[fotosynthese]].
==Evolutie==
D’êerste groene plantn woarn de groenwiern (''Chlorophyta'') en de kranswiern (''Charophyta''). Ze varieerdn van êencellig tout mêercellig en ze leefdn surtout in [[woater]]. 

De twêede grôte stap in d’evolutie van plantn was den overgank van woater noa land. Da gebeurde in ‘t geologisch tydperk of Paleozoïcum.  D’êerste landplantn (''Embryophyta'') ountstoundn uut één van de mêercellige takkn van de kranswiern. Vo den overgank van woater noa land mostn d’r wel e poar anpassiengn gebeurn. Vor ip ’t land nie uut te droogn ountwikkeldn de landplantn e cuticula, e wasloagsje tusschn de plante en de buutnlucht. Moa deur da loagsje kostn de plantn gêen gassn mêer uutwisseln met de buutnlucht, en doarom krêegn de mêeste landplantn ook stomata (velmoundjes). Een derde veranderienge was dan z’under giengn vôortplantn via embryo's. Mossn zyn d’oudste nu nog levende landplantn.

Uut d’êerste landplantn ountwikkeldn de voatplanten (''Tracheophyta''). De volgende belangryke stap was d'evolutie van zoadplanten (''[[Spermatophyta]]'') en loater ‘t ofsplitsn van de bedektzoadigen of blommeplantn (Angiospermen of ''Magnoliophyta''). 
[[Categorie:Plante]]
[[ar:نباتات الأرض]]
[[cs:Vyšší rostliny]]
[[da:Stængelplanter]]
[[en:Embryophyte]]
[[eo:Embriofito]]
[[es:Embryophyta]]
[[fr:Embryophyta]]
[[hu:Embriós növények]]
[[it:Embryophyta]]
[[nl:Embryophyta]]
[[no:Landplanter]]
[[pl:Rośliny lądowe]]
[[pt:Embriófito]]
[[sl:Višje rastline]]
[[sv:Embryofyter]]
[[uk:Ембріофіти]]
[[zea:Landplant'n]]
[[zh:有胚植物]]
