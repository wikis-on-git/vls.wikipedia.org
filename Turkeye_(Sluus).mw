'''Turkeye''' is e gehucht in de gemêente [[Sluus (gemêente)|Sluus]], in d’ Ollandsche provincie [[Zêeland]]. D’r zyn oungeveer 20-30 inweuners. ‘t Grotste dêel van d’ uuzn in ’t dorp zyn wel vakantieverbluuvn.  

Turkeye was van [[1796]] toet [[1970]] een dêel van de gemêente [[Woaterlandkerkje]]. Die gemêente kwam in 1970 by [[Ôostburg]], dat in [[2003]] were ipging in de gemêente Sluus.
==Geschiedenisse==
By d’ overgoave van Sluus in [[1604]], ([[Tachtigjoarign Oorloge]]), kwoamn d’r 1500, surtout [[Turkeye|Turksche]] galeisloavn vry. In da joar krêeg Turkeye z’n noame van [[Maurits van Oranje]]. Je wilde azo de Turksche zêemann bedankn vor under steun an de Nederlandn in de stryd teegn de [[Spanje|Spanjoardn]]. Die Turkn zyn e poar joar loater ip Ollandsche scheepn noar [[Algereye]], ton e provincie van ‘t [[Ottomoanse Ryk]], verscheept.

'''Liever Turks dan Paaps''' (eigentlik: ''Liever Turckx als paeusch'') is een uutsproake en strydleuze ten tyde van de Tachtigjoarign Oorloge. In ’t begun wierd de stryd tegen de Spanjoardn gesteund deur de [[Katholicisme|katholiekn]] en de [[Protestantisme|protestantn]] in de Nederlandn moar achter een ende krêeg de stryd sterke anti-katholieke trekkn. Vo de strydlust an te wakkeren ountstound azo de leuze “Liever Turks dan Paaps” ounder de [[Geuzen]].
[[Categorie:Zêeland]]

[[nl:Turkeye]]
[[tr:Turkeye]]
