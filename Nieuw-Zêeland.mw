'''Nieuw-Zêeland''' is e land in de Stille Oceoan, te zuudôost'n van [[Australie]]. 
’t Bestoat uut twêe grôte eilan en e hêeln oop klêne eilandjes. Staatsoofd is Elizabeth II, de keuneginne van [[Iengeland]], want Nieuw-Zêeland makt dêel uut van ’t Gemenebest. ’n Oofdstad is Wellington.

De noame komt va Zêeland, e provinsje in [[Olland]]. ’n Êest’n [[Europa|Europeoan]] die Nieuw-Zêeland zag, wos een Ollander: Abel Tasman. 

== Bevolkienge ==
D’ôorsproenkelike inweuners van ’t land zin Maori, die doar – volgens historici - in de vroege Middelêeuwn natoe gekommn zin. Vanof de joarn 1700 kwaamn d’r mêer e mêer Europeoanders. Nu zin d’r nog om en bie de 500.000 Maori. 
Van de 4 miljoen Nieuw-Zêelanders is 75% van Europesche afkomste. 10% is Maori. 

== Economie ==
’t Bekendste exportproduct van Nieuw-Zêeland is de kiwi. E groene, roende vruchte die vele vitamien bevat. Vodder van de reiste voern ze oek vele vlêes, vis en out uut. 
De latste joarn komt Nieuw-Zêeland oek stief bekend voe ze [[wien]].

== Sport ==
De populairsn sport is [[ruby]]. De ''All Blacks'', de nationaaln rubyploeg, is weireldberoemd. Vôorn iedern match doe ze e dans (in de tradiesje van de Maori) om de tegenstanders te verschrikk’n.
