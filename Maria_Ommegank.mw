{{plat|Poperiengs}}
'''Maria Ommegank''' is e joarliksche procesje deur [[Poperienge]].

== Ôorsproeng ==
't Beguste met e miraokel in 't joar 1479. E dôodebôorn kiendje van Poperienge, da nog ni edopt wos, kwam were toet leven. D'ouders (Jacquemine Bayeart e Rassoen van Hove) addn nog juste enoeg tyd om 't te doopn. Doarachter goenk 't kiendje were dôod. Troagisch nateurlik, moa 't goed nieuws voe de menschen in de [[Middelêeuwen|Middelêeuwn]] wos da ze nu zeker wistn da dat krutje na n'emel koste goan; zoender dopsel wos dat oenmeugelik. 't Miroakel wos toe-eschreevn an Oeze Vrouwtje van [[Sint-Jan (Poperienge)|Sint-Jan]]. 
Twi joar d'rachter wos 't miroakel erkend deur de [[Kerke (instituut)|Kerke]], en erdachtn ze 't mit een ommegank die nu nog ossa bestoat.

== Inoud ==
In 'n Ommegank vertelln ze ni ollêne over 't miroakel zevve. E hêel stik goat over de geschiedenisse van Poperienge: mi nunder successn e teegnsloagn in de [[Loaknandel|loaknindustrie]], 'n opgank van 'n [[ommel]], enzovôors. 
Moa de mêeste groepn beeldn de verêrienge voe Maria, de moeder van [[Jezus]], uut - en in 't bezoender de verêrienge voe Oeze Vrouwtje van Sint-Jan.

'n Ommegank is traditionêel oek 't begun van de kerremesse in Poperienge.

== Omloop ==
Ze begunn in de Bruggestroate, toen na de Guido Gezellestroate, de Mart, Gastuusstroate, Casselstroate, Kêer van 'n Ommegank, Boescheepstroate, Burgemêester Bertnpling, Vrôonof, Yperstroate, en 't endigt in de Valkestroate.

== De legende in de legende ==
De menschen vertelln dat er ossan een ommegank wos, en dat er ossan êen goa zyn. 't Veraal goat da Oeze Vrouwtje, by afwezigied van belangstellienge van de menschen, desnôods ollêne n'ommegank zou doen...

[[Categorie:Poperienge| ]]
[[Categorie:Legende]]
[[Categorie:Christndom]]
