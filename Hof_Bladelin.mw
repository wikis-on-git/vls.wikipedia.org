{{plat|Brugs}}
Et '''Hof Bladelin''' is geleegn in de Noldestroate (Nl: Naaldenstraat) 19-21 in [[Brugge]].  't Oedste gedèèlte wer gebouwd deur [[Pieter Bladelin]], èèste roadgever van [[Filips de Goede]], schatbewoarder van d'Orde van 't Gulden Vlies en be'eerder van d'ertogelike bezitieng. 

Pieter Bladelin veruusde in [[1451]] no Middelburg, een stadje ten Nôordn van Brugge dat ie zelve gesticht aad. In [[1466]] vereurdet ie zun eigendom aan de [[Italioanse]] bankiersfamilie de Medici, die ip da moment de belangriekste geldschieters woaren van den ertog van Boergondië. 

Den èèste de Medici die der weunde was Piero de Medici. In [[1469]] liet ie 't gebouw an zun zeune Lorenzo die in 't zelste joar me Clarice Orsini trouwde. De binnentuun wor nog oltyd versierd met twèè medaljongs van die twèè. 

In [[1472]] verkocht Pieter Bladelin zun eigendom aan de de Medici's die under bankfiliaal oendertussen in d'anden van [[Tommaso Portinari]] gegeven aan, die der vanaf [[1480]] introk. Portinari zorgde der voaren dan ze failliet goengen en in [[1497]] werd et uus verkocht an de Heer van Fiennes, ridder van et Gulden Vlies.

Et Hof Bladelin is nu e musee en et klôoster van de [[Zusters van de Zeven Weeën]], e West-Vlamsche orde. D'er zyn ôok serviceflats vo bejoarden in oender gebrocht.

==Externe koppelienge==
*[http://www.brugge.be/internet/nl/toerisme/bezienswaardigheden/musea.htm#6 Hof Bladelin (museum), Brugge]

[[Categorie:Middelêeuwen]]
[[Categorie:Brugge]]

[[nl:Hof Bladelin]]
