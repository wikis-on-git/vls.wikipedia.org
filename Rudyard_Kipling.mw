'''Joseph Rudyard Kipling''' (Bombay ([[India]]), [[30 december]] [[1865]] – [[Londn]], [[18 januoari]] [[1936]]) wos een Iengelschen schryver en dichter. En is 't mêest bekend deur zyn boek The Jungle Book, 't veraal van Mowgli, e klêen mannege dat opgroeit tusschen de wilde bêestn. Rudyard Kipling krêeg in 1907 de Nobelprys Litteratuur. 't Wos 'n êeste keir dat etwien die in 't Iengels schrêef dien prys krêeg; en tout op vandoag is 'n ouk 'n joungstn.<ref>[http://nobelprize.org/contact/faq/index.html#laureates nobelprize.org ], ''Youngest Nobel Laureates in their respective Nobel Prize areas'' - URL bekeekn op 26/02/2008</ref> 

Kipling wos e man van zyn tyd. In die periode wos 't kolonialisme simpelweg anveird. In zyn werk zie je dat thema ton ouk dikkers werekêern. In zyn tyd wos 'n styf populair. Loater, ton dat er kritiek kwam op 't kolonialisme, wos 'n minder eleezn. Moa de latste joarn begunn de lezers nem were t'apprecieern. 

==External koppelienge==
* [http://whitewolf.newcastle.edu.au/words/authors/K/KiplingRudyard/index.html Werk van Rudyard Kipling] online by de University of Newcastle.

==Bronn==
<references />

[[Categorie:Schryver| ]]

{{beg}}
