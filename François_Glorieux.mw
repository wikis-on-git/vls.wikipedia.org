{{plat|Kortriks}}

'''François Glorieux''' ([[Kortrik]], [[27 ogustus]] [[1932]]) es nen eed'ndoagsen [[West-Vloandern|West-Vlamse]] [[componist]], [[pianist]], [[dirigent]] en [[professor]] in de muziek. In totoal eit ie mièr of 300 weirk'n gemakt.

==Leevn==
François Glorieux es geboorn en getoogn in Kortrik. J'eit zin studies voo piano gedoan an het [[Koninklijk Conservatorium]] in [[Gent]]. Doarachter eit ie over de hièle weireld ipgetreed'n als solist. Sedert [[1977]] geeft ie lesse an dazelfde conservatorium, noamelyk koamermuziek, moa ie geeft wok lesse in Yale en in [[Antwerp'n]].

Noast lesse geevn es't ie vworol componist gewist, wofdzoakelyk muziekstikk'n voo koperbloazers en slagweirk. In [[1962]] eit ie in ipdracht va [[Maurice Béjart]] voo het ''Ballet van de XXste Eeuw'' het stik ''Movements'' gecomponeerd. Loater eit ie wok composities gemakt voo het ''Koninklyk Ballet van Vlaanderen'', et ''Nederlands Danstheater'' en het ([[Amsterdams]]) ''Nationaal Ballet''.

Een andere belangryke bezigheid va François Glorieux wos dirigeren, en j'eit over de hièle weireld geweirkt: [[Amerika]], [[Lond'n]], [[Tokyo]], [[Kiev]], [[Mainz]], [[Berlin]], [[München]], [[Keuln]], [[Parys]], [[Genève]],...

Der es nen boek over zin leevn verskeenn in  [[2005]]: ''François Glorieux - een leven voor de muziek''. 

==Prizzn==
* In november [[2002]] es't ie tot Kortriks ièreburger gekoozn.


[[Categorie:Kortrik|Glorieux François]] 
[[Categorie:West-Vlamsche componist|Glorieux François]] 

[[nl: François Glorieux]]
