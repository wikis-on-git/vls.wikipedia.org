{{plat|Kortriks}}

'''François Glorieux''' ([[Kortrik]], [[27 ogustus]] [[1932]]) es nen hedendoags [[West-Vloandern|West-Vlamse]] [[componist]], [[pianist]], [[dirigent]] en [[professor]] in de muziek. In totoal eit ie mêer of 300 weirk'n gemakt.

==Leevn==
François Glorieux es geboorn en getoogn in Kortrik. J'eit zin studies voo piano gedoan an het [[Koninklijk Conservatorium]] in [[Gent]]. Doarachter eit ie over de hêle weireld ipgetreed'n als solist. Sedert [[1977]] geeft ie lesse an dazelfde conservatorium, noamelik koamermuziek, moa ie geeft ôok lesse in Yale en in [[Antwerp'n]].

Noast lesse geevn es't ie vôorol componist gewist, ôofdzoakelik voo muziekstikk'n voo koperbloazers en slagweirk. In [[1962]] eit ie in ipdracht va [[Maurice Béjart]] voo het ''Ballet van de XXste Eeuw'' het stik ''Movements'' gecomponeerd. Loater eit ie ôok composities gemakt voo het ''Koninklik Ballet van Vlaanderen'', et ''Nederlands Danstheater'' en het ([[Amsterdams]]) ''Nationaal Ballet''.

Een andere belangrike bezigheid va François Glorieux wos dirigeren, en j'eit over de hêle weireld geweirkt: [[Amerika]], [[Lond'n]], [[Tokyo]], [[Kiev]], [[Mainz]], [[Berlin]], [[München]], [[Keuln]], [[Paris]], [[Genève]],...

==Prizzn==
* In november [[2002]] es't ie tot Kortriks êreburger gekoozn.


[[Categorie:Kortrik|Glorieux François]] 
[[Categorie:Muziek|Glorieux François]] 

[[nl: François Glorieux]]
