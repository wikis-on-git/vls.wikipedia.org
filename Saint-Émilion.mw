'''Saint-Émilion''' (2444 inweuners (2007) is een [[Vrankryk|Franse]] gemêente in de regio Aquitaine, departement Gironde, arroundissement [[Libourne]]. 't Ligt ip oengeveer 40 km ten oasten van [[Bordeaux]], ip de ellingn van de rivier de Dordogne.

Saint-Émilion dankt ze name an een Bretoense monnik die in den 8sten êeuwe nor 't dorptje kwaamt en em dor ols kluuzenoare installeerdige.  J'eet do verschilligste mirakles gedoan, o.a. een blende vrouwe were doen zien.  J'is gestorvn ip [[6 januoari]] [[767]].

Saint-Émilion eet z'n middelêeuwse karakter goed kunn bewoarn en is dovan styf in trek by de toeristn.  Een andre troef is nateurlik de styf goeie reputoasie dat et stadje eet ip wyngebied.

==Ofbeeldiegn==
<gallery>
Image:Emilion1.jpg
Image:Emilion2.jpg
Image:Emilion3.JPG
Image:Emilion4.JPG
</gallery>

[[Categorie: Stad in Vrankryk]]
