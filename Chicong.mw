[[Ofbeeldienge:Witlof en wortel.jpg|thumb]]
Ne '''chikong''' es een stik wit groensel dat op 'n hele speciale manier gekwikt wordt.

Eerst wordt er chikorei gezoaid (familie van roodlof en andyvie) en de wortels word'n geôogst.
Ton word'n de wortels in bakk'n gezet, overdekt met eirde en nen doek zoda ze in den doenker zitt'n.
Achter 3 à 4 week'n es't er nieuw lôof geschoot'n: de chikong.
Oa't y te vele de kloarte zie, ton is t'n gesgroene.

Dienen chikong wordt verkocht als grondchikong en is den dierst'n.
De goekopere versie, die veel minder bitter es, es op woater gekwikt (hydrokultuur).
Roodlof eit rô kropkes; salade van Verona.

Chikongs word'n sertou gekwikt in Belgie, Olland en Nôord-Vrankryk. By oes zyn d'er hêel wa kleine chikongkwêkeryen.

Bereidingen:
* in stikskes gekapt gemingeld me mayonaise; ideoal me [[friet'n]]
* gestoofd in beuter me ne goen droai peper en notemuskoat
* saloa me stikskes chikong, appels en rô bêet'n, veldsala en ne klak vinaigrette
* chikongs in rollekes espe met puree: 'n echte Vlamsche specialiteit

Vo de latste bereiding: chikongs koken, uutlekk'n, in espe rollen, overzopp'n met 'n bechamelsause met vele koas, nog koas en chapelure derop en gratineren in den oven.

In Vloandern klapp'n we van Chikongs of witloof, de Woalen van chicon, d'Ollanders van Witlof, en de Fransmans van endives. Da latste gift verwarring me de andyvie (saloa) en doarom zoen ze't wel ne kê chicorées durven noemen.

[[Categorie:Groensel]]

[[da:Julesalat]]
[[de:Chicorée]]
[[fi:Sikuri]]
[[nl:Witlof]]
