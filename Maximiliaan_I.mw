{{Dynastie|
| ploatje = [[Ofbeeldienge:Albrecht_Dürer_084b.jpg|thumb|Maximiliaan I]]
| noame = Maximiliaan I
| leevn = [[1459]] – [[1519]] 
| functie1 = Keizer van ’t Illig Rôoms Ryk
| periode1 = 1493 – [[1519]]
| vôorganger1 = Frederik III 
| ipvolger1 = [[Karel V van et Illig Rôoms Ryk|Karel V]]
| functie2 = Aartsertog van Oostnryk
| periode2 = 1493 – [[1519]]
| vôorganger2 = Frederik III ols Frederik V
| ipvolger2 = [[Karel V van et Illig Rôoms Ryk|Karel V]]
| voader = Frederik III
| moeder = Eleanora van Portugal
}}
'''Maximiliaan I''' (Wiener Neustadt, [[22 moarte]] [[1459]] – Wels, [[12 januoari]] [[1519]]) was keizer van 't [[Illig Rôoms Ryk]]. Je wordt ook '''Maximiliaan van Habsburg''' of '''Maximiliaan van Oostnryk''' genoemd omdat ’n stamt van ’t [[uus van Habsburg]] en aartsertog van Oostnryk was. 

==Zyn jeugd== 
Maximiliaan is geboorn in Wiener Neustadt. Je was den ênigstn zeune van keizer Frederik III en Eleonora van Portugal.

Je trouwde de 19stn ogustus 1477 me [[Maria van Bourgondië]], dochter van [[Karel den Stoutn]], [[Bourgondische ertoogn|ertog van Bourgondië]]. Z'aan twi jounges:
*[[Filips I van Kastilië|Filips den Schoonn]] ([[22 juni]] [[1478]] - [[25 september]] [[1506]]), trouwde me [[Johanna van Kastilië]]
*[[Margaretha van Oostnryk (1480-1530)|Margaretha van Oostenryk]] ([[10 januoari]] [[1480]] - [[1 december]] [[1530]])

Den 27stn  moarte 1482 veroungelukte z’n vrouwe met eur peird. Ze was mo 25 joar oud. Z’is begroavn in de [[Onze-Lieve-Vrouwekerke (Brugge)|Onze-Lieve-Vrouwekerke]] in [[Brugge]].

==Ipstand van de Vlamsche steedn==
Deurdat under zeuntje nog mo drie joar oud was most 'n e regent en tout an z’n zestien joar. Mo de Vlamsche steedn, die e grôotn autonomie aan, wildn da Vloandern zou besteurd wordn deur e regentschapsroad in noame van Filips en ze wildn ’t regentschap van Maximiliaan nie erkenn.
 
Deur z'n oorloogn vo z'n expansiepolitiek mostn ze mêer belastiengn betoaln en ze kwoamn doateegn in ipstand. Lodewyk XI van [[Vrankryk]] steunde den ipstand.

Ounder Vlamschn druk wierd er geluusterd no de Fransche eisn. By de [[Vrede van Atrecht]] kwoamn z’overêen da Maximiliaans dochter, de twijoarige Margaretha, loater zou trouwn me de joungn dauphin van Frankryk. Ze zou dovoorn e hêel dêel van ’t Bourgondisch groundgebied krygn. 

Mor in 1483, achter den dôod van Lodewyk XI, ield Maximiliaan em nie mir an de vrede van Atrecht en Brugge en Gent kwoamn were in ipstand. Mo me d’ulpe van Duutsche eurliengn wierdn ze gedwoungn vo Maximiliaan ols voogd t’erkenn.

In 1486 wierd Maximiliaan tout Rôomschn keunink verkoozn en in Aken gekrôond. Je kêerde were met ’n eurliengnleger en je viel Frankryk binn vo z’n verloorn gebiedn were te verovern, teegn de gouste van de Vlamsche steedn en ip ’t ende van 1487 brakt er were ’n ipstand uut. 

==Gevangn in Brugge==
Den 31stn januoari 1488 riep Maximiliaan de Stoatn Generoal tegoare in Brugge vo den ipstand t’ounderdrukkn, mo doa paktn z’em gevangn.

In Brugge erinnern nog veel plekkn an die confrontoasje tusschn Maximiliaan en de Bruggeliengn. Ip de [[Grôte Markt (Brugge)|markt]] was 't huus Craenenburg ingericht ols gevang en van doa most 'n kykn oe dan zyn volgeliengn, w.o. Pieter Lanckhals die e zwoane in z'n woapnschild aad, dôodgefolterd wierdn. 

Je wierd loater ook nog ipgeslootn in 't hof de Gros in de Sint-Jacobsstroate. Je verblêef ook in 't [[Prinsenhof (Brugge)|Prinsenhof]] en 't vredesakkôord is getêkend in de [[Sint-Donaaskathedroale]].   

Achter veel ounderandeliengn, e militaire bedreigienge deur z'n voader, de Duutschn keizer Frederik III, en e dreigndn excommunicoatie deur de paus Innocentius VIII, kwamt ’n were vry. Je most akkôord goan met e joarlikse byeenkomste van de Stoatn Generoal die zoun mee beslissn over oorlogs- en vredesverkloariengn. 

Mo je was nog mo vry of je vertrok no Leuvn, woa da Frederik III toegekommn was met e leger van twientigduusd man, gerêed vo Vloandern an te volln. Gent en Brugge krêegn ulpe van oge edeln lik Filips van Kleef en [[Lodewyk van Gruuthuse]], en ook van Broabant, w.o. [[Brussel]] en [[Leuven]]. 

De Vrede van Frankfurt en Montillez-Tours in 1489, tusschn de Franschn keunink Karel VIII en Maximiliaan, makte 'n ende an den ipstand. De Broabanders die nu de Fransche steun mostn missn goavn ip en den 25stn ogustus 1489 wierd Brussel bezet en Brugge in november 1490. Gent ield stand tout den 29stn juli 1492.

==De gevolgn==
Den ipstand van Vloandern teegn Maximiliaan a zwoare gevolgn vo den economie, vorol de Brugsche. De joarmarktn van Antwerpn en Bergen-op-Zoom oaldn doa profyt uut. En ’t economisch zwoartepunt verschoof van Brugge nor Antwerpn. ‘t Was ‘t begun van ’t ende vo de Brugschn bloei. De verdere verzandienge van ’t Zwin en de [[Tachtigjoarign Oorlog]] in de volgnde eeuwe miekn Brugge êen van d’oarmste steedn van [[Vloandern]]. 

Volgns e [[legende]] zou Maximiliaan de Bruggeliengn verplicht en van zwoann t’oudn omdan ze z’n baljuw Lanchals ountoofd en.

==Zyn vrouwn==
*Maria van Bourgondië (1457-1482), 18 ogustus 1477, getrouwd in Gent.
*Anna van Bretagne (1477-1514), getrouwd in 1490.
*Bianca Maria Sforza (1472-1510), dochter van den ertog van Milaan, getrouwd in 1493.

==Keizer van 't Illig Rôoms Ryk== 
Achter den dood van z’n voader Frederik III, in 1493, volgde Maximiliaan em ip ols keizer van ’t Illig Rôoms Ryk.

In 1494 begost z’n zeune Filips zelfstandig an z’n regeerperiode, mo je stierf in 1506. Maximiliaan wierd ton regent van z’n klêenzeune [[Karel V van et Illig Rôoms Ryk|Karel V]], die nog mo zes joar oud was, mor omdat ’n ook regeerde over [[Duutsland]] en [[Oostnryk]] wierd z’n dochter Margaretha landvoogdesse.

Je stierf den twoalfstn januoari 1519 in Wels.

[[Categorie:Keizer van et Illig Rôoms Ryk]]
[[Categorie:Habsburg]]
[[Categorie:Istorisch personage van de Nederlandn]]

[[ar:ماكسيمليان الأول إمبراطور الرومانية المقدسة]]
[[ca:Maximilià I del Sacre Imperi Romanogermànic]]
[[cs:Maximilián I. Habsburský]]
[[da:Maximilian 1. (Tysk-romerske rige)]]
[[de:Maximilian I. (HRR)]]
[[en:Maximilian I, Holy Roman Emperor]]
[[eo:Maksimiliano la 1-a (Sankta Romia Imperio)]]
[[es:Maximiliano I de Habsburgo]]
[[et:Maximilian I (Saksa-Rooma keiser)]]
[[fr:Maximilien Ier du Saint Empire]]
[[fy:Maksimiliaan I]]
[[he:מקסימיליאן הראשון, קיסר האימפריה הרומית הקדושה]]
[[hu:I. Miksa német-római császár]]
[[it:Massimiliano I del Sacro Romano Impero]]
[[ja:マクシミリアン1世 (神聖ローマ皇帝)]]
[[la:Maximilianus I]]
[[lt:Imperatorius Maksimilijonas I]]
[[nl:Maximiliaan I van het Heilige Roomse Rijk]]
[[no:Maximilian I av Det tysk-romerske rike]]
[[pl:Maksymilian I Habsburg]]
[[pt:Maximiliano I, Sacro Imperador Romano-Germânico]]
[[ro:Maximilian I, Împărat Roman]]
[[ru:Максимилиан I (император Священной Римской империи)]]
[[sl:Maksimilijan I. Habsburški]]
[[sr:Максимилијан I Хабзбуршки]]
[[sv:Maximilian I (tysk-romersk kejsare)]]
[[sw:Kaizari Maximilian I]]
[[tr:I. Maximilian]]
[[zh:馬克西米連一世 (神聖羅馬帝國)]]
