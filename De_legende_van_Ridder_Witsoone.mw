{{plat|Poperiengs}}
'''De legende van Ridder Witsoone''' is e legende uut [[Krombeke]] die ontstoan is in de Middelêeuwn.

== 't Veroal ==
Volgens die legende wos ridder Cornelius Witsoone verdoold in de busschen die lein tusschen [[Poperinge]], [[Krombeke]], [[Proovn]], [[Woatou]], [[Westvletern]] en [[Woestn]].
Drie doagen en drie nachten droaide Ridder Witsoone toertjes in de busschen, zoender een uutgank te viengn. Toen dat’n bykan dôod goenk van oenger en dust, begustn te leezn toet Oenze Vrouwtje.
En adde nog moa juuste ulpe evroagd an Maria, of en ôorde de klokke van de Sint-Blasiuskerke van Krombeke luun. Azo voenk Ridder Witsoone ’n uutgank van ’t bus, en e wos ered.
 
Cornelius Witsoone wilde God en Oenze Vrouwtje bedankn. E dêelde brôod uut an de arme menschen, en e miek oek dat de klokke van Krombeke êne ki per dag 72 kêers zou luun, want zovele eurn addn in de busschen roend edoold. Die tradisje zou deurn ozo lange da Krombeke zou bestoan.

== Tradisjes ==
’n Dag van vandoag kuj die 72 “doolklops” nog ossan ôorn in Krombeke. In de zomer ’n achn ’s noavers, in de wienter ’n zessen ’s noavers.

Sedert 1978 organiseert Krombeke oek ’t Witsoonefêest. Da goat deure op ‘n 3dn zundag van juli.
