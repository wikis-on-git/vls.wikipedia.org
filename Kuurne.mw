{{infobox Belgische gemêente|
|naam=Gemêente Kuurne
|officieel=Kuurne
|kaart=[[Ofbeeldienge:KuurneLocation.png|250px]]
|kaartbijschrift=Liggienge binnen het arrondissement Kortryk<br/> in de provinsie West-Vloandern
|wapen= 
|vlag= Vlag_Kuurne.PNG
|gewest=VLA
|provincie=WVLA
|arrondissement=[[Arrondissement Kortryk|Kortryk]]
|nb=50°51'
|ol=03°17'
|opp=10,01
|inw=12.591
|mannen=49,52%
|vrouwen=50,48%
|dichtheid=1258
|0-17=20,46
|18-64=62,20
|65=17,34
|buitenlanders=1,87
|werkloos=6,75
|postcode=8520
|deelgemeente=Kuurne
|burgemeester=Carl Vereecke (KARTEL)
|bestuur=KARTEL, [[CD&V]]
|partijen=KARTEL<br />[[CD&V]]<br />Vlaams Belang<br />[[Socialistische Partij Anders|sp.a]]<br />[[Groen!]]
|zetels='''23'''<br />10<br />6<br />3<br />3<br />1
|netn=056
|web=[http://www.kuurne.be/ www.kuurne.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
[[Ofbeeldienge:LeieKuurne2.JPG|thumb|right|De Leie in Kuurne me zicht ip Oarelbeke]]
{{plat|Kortryks}}
'''Kuurne''' es een klêne [[gemêente|gemêente]] met een 12000 inweuners, geleegn tussen [[Kortryk]], [[Oarelbeke]] en [[Lendlee]]. 't Ei nie vele geskild of ze woaren een dêelgemêente van [[Kortryk]] by de [[fusie van 1977]], moar omda ze nogal ip udder onafhankelukeid stondn zyn ze olliek apart gebleevn.
[[Ofbeeldienge:Ambroos.jpg|thumb|left|Ambroos, den ezel en symbool van Kuurne]]
==Geschiedenisse==
===Noame===
Eerst en vooral de naam van de gemeente. Hjil vroeger, rond un joar of 1123, was de noame 'villa de Curnes', mo das styf veranderd:
1156: 'Cuerna', 1197: 'Curna', 1262: 'Querne', 1347: 'Kuerne', 1518: 'Kjeurne', 1664: 'Cuerne'. Da latste èn ze vrji lange azwo houdn. Zènt nog gebrukt in 1930. Daarachter wast 'Kuurne' ent nè nog olsan azwo.<br>
Moa wuk wilt da zeggen? Cuerne (Kweerne) wil zeggen 'Handmolen'.En azo kommet da jin van de jeugduzzen'' 't Molentje'' noemt. Moa van 't oer-keltisch afgeleid: Ku-ere-hanna (Kuerna) willet zeggen 'veilig omheinde woonplaats'. 't Zyn der wok nog die zeggen dat 'n ni-gegermanisjirde Keltische woaternoame ès. 

===Ezels?===
De roepnoame van de kuurneneiren ès '[[ezel]]', da komt omdat jir de boern va Kuurne noa 't stad Kortryk giengn met udder ezels vulgelad mè marchandise. Aloewel dat et een skeldwoord ès, zyn ze der toch preus ip. Volhens een andere [[legende]] kost de koster de latinse woordn "Memento, homo, quia pulvis es, et in pulverem reverteris" niet ontoden, woarip dat de paster zei "Ge zyt als ezel geboorn, ge goat lyk nen ezel stervn". Ip aswoensdag moest de koster de paster vervangn en gebrukte ie die utdrukkinge.

===Onafhanklik===
Ip 't ende van 1974 kwam burgemiestre Lambrecht van Kortryk de gemêente bezoeken om een fusie met Kortryk vôor te bereidn. Nie da ze zoa in die koppige ezels geïnteresseerd woaren, moar ze woaren straf begoest ip 't [[Ringshopping]] centre en de industriezone met o.a. Barco in 't nôordwestn.
<br>Vele harde Kuurneirs woaren radicoal tegen de fusie en organiseerden onder leidienge van miester [[André Lietaert]] de ienigste betôogienge in de geskiedenisse van Kuurne (vôor zoverre geweetn). De betôogienge liep 'n bikke eut den hand want der stonden massa's volk te dansen ip den sjieken oto van Lambrecht die omzeggens hielegans om zêepe wa.
<br>Uutendelyk eit de fusie toon nie deuregegoane moar ein ze de grenze met Kortryk verleid ip de ring zôdat 't Ringshopping en wa chique verkoaveliengen toch noa Kortryk gingen.

==Kernen==
Der zyn de volgende parochies me ulder wykn:
* Sint-Michiels: d'ôofdparochie die ôok de grôotsen wyk vormt, me doarrond:
**Leieoek en sezoenwyk me 'n sterk verênigings leevn
**Abêleoek, Oevedreve en Kastêeloek
**Kuurne-Frans an n' board me de [[Brugske boane]]
* Sinte-Pieter, die ôok ne grôten en levendigen wik vormt me doarrond:
**Stokerieoek en Meulnwik
*[[Sente]] of Sinte-Katryne, de mêest ofgelegen parochie die ôok en stik ip Eule en Lendlee ligt
*[[Heule-Woatermeuln]], danze kwit gespeeld ein an Kortryk binst de fusie van 1977

==Bezienswoardigheedn==
Kuurne è vôorol gekend:
* van zyn joarlykse velokoerse [[Kuurne-Brussel-Kuurne]], ip de negenstn zondag van 't joar
* ei wok een peirderenboane, en is doarmee jin van de drie peirderenboanen van [[West-Vloandern|West-Vloandern]], neffenst [[Woaregem]] en [[Ostende]].
* de [[Ezelsfeesten]]. Da goa deure 'tjêeste weeken' van oktobere en gjèl de gemjènte lôopt doar ton rond ip die fêeste.
* zyn bier. Ge moe niet verre zoekn: [[Ezelsbier]] (gebrouwn deur [[Bavik]]). Er zyn doar twêe varianten van: ''De breunen ezel'' en ''de witten ezel''.
* Kuurne eit een antal gebouwn die de moeite weird zyn:
::De parochiekerke van Sint-Pieters
:::een moderne niet-typische keirke in de vorme van een omgekièrd skip. Zès gebowd in 1971.
::De Stokeriemeuln
:::nen stoakmeuln langs de Brugskeboane. Ie droait nog wel, moar ie kan nie miè gebrukt weirden voo te moaln. Verust van Kortryk noa Kuurne in 1796 deur den eigenoare Louis Carpentier, moa nu est ie eigendom van de gemêente.
::Hoeve Vandewalle
:::d'oudste hoeve van hêel Kuurne, gebowd in 1405 en 14 ha grôot.
* Kleurdag, jirdere Artiestenfôre. Nêeste ki dat ie deureging was in 1969 en ton mochtn skilders, bêeldouwers, bronsgieters, glasbloazers en keramiekers udder ding doene. Ze meugen da nu nog jinne ki per twêe joar doene, nêeste zundag van juni.

Kuurne es in de widde omstreke gekend als eutgoansgemêente. Een belangryke reden doarvoorn zyn de zoaln van [[Vanwonterghem]], zowel langs de Brugskeboane als in't centrum. Tot in de joaren '85 oaje ôok de fêestzoalen Pindal, de Pedeir, Bonaerde en de zoalen van de Gilde en de Middenstand. Doarnoast zyn der een aantal gekende cafés, vôorol voo de jonge gasten, lyk '''t Meulentje'' en ''den Tap''.

==Bekende Kuurneneiren==
Kuurne è de gemêente van cartoonisten en skildereirs:
* Miskien goa je wok de prenten erkennen van êen van zyn bekendste beweuners: [[Nesten]]. Ge zie ze overol.
* [[Ever Meulen]] tekent vôorol voo n'[[Umo]]
* Michel Depypere, ipgevolgd deur de zeune Rik
* [[Evarist Carpentier]] Kunstschilder
* [[Frans Debrabandere]]: [[filoloog]] en schryver

==Externe koppeliengen==
* [http://www.kuurne.be De officieeln website van de gemêente]
* [http://www.ezelsorde.be De officieeln website van de Orde van de Ezel]  	 
* [http://www.ezelsfeesten.be De officieeln website van de Ezelfjêesten]
* [http://www.hippodroom-kuurne.com De officieeln website van de peirderenboane]

{{GemêentnWVL}}
[[Categorie:Gemêente in West-Vloandern]]
[[Categorie:Kuurne| ]]

[[de:Kuurne]]
[[en:Kuurne]]
[[eo:Kuurne]]
[[es:Kuurne]]
[[fr:Kuurne]]
[[nl:Kuurne]]
[[no:Kuurne]]
[[pt:Kuurne]]
[[vo:Kuurne]]
