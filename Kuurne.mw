{{infobox Belgische hemeente|
|naam=Hemeente Kuurne
|officieel=Kuurne
|kaart=[[Image:KuurneLocation.png|250px]]
|kaartbijschrift=lihhinge binnen het arrondissement Kortrik<br/> in de provinsje West-Vlaondern
|wapen= 
|vlag= Vlag_Kuurne.PNG
|gewest=VLA
|provincie=WVLA
|arrondissement=[[Arrondissement Kortrik|Kortrik]]
|nb=50°51'
|ol=03°17'
|opp=10,01
|inw=12.591
|mannen=49,52%
|vrouwen=50,48%
|dichtheid=1258
|0-17=20,46
|18-64=62,20
|65=17,34
|buitenlanders=1,87
|werkloos=6,75
|postcode=8520
|deelgemeente=Kuurne
|burgemeester=Carl Vereecke (KARTEL)
|bestuur=KARTEL, [[Socialistische Partij Anders|sp.a]]
|partijen=KARTEL<br />[[CD&V]]<br />VISIE<br />[[Socialistische Partij Anders|sp.a]]<br />[[Groen!]]
|zetels='''23'''<br />10<br />5<br />4<br />3<br />1
|netn=056
|web=[http://www.kuurne.be/ www.kuurne.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

{{plat|Kortriks}}


'''Kuurne''' es een kliène [[hemeente|hemiènte]] met een 12000 inweuners, heleegn tussen [[Kortrik]], [[Oarelbeke]] en [[Lendelee]]. Tei nie vele geskild of ze woaren een dièlhemiènte van [[Kortrik]] bie de fusies in de joaren '70, moar omda ze nogal ip udder onafhankelijkheid stoan zin ze toch apart gebleevn.

==Heschiedenisse==
===Noame===
Jist en veurol de noame van de hemeente. Hjil vroeher, rond un joar of 1123, was de noame 'villa de Curnes', mo das stif veranderd:
1156: 'Cuerna', 1197: 'Curna', 1262: 'Querne', 1347: 'Kuerne', 1518: 'Kjeurne', 1664: 'Cuerne'. Da latste èn ze vrji lange azwo houdn. Zènt noh gebrukt in 1930. Daarachter wast 'Kuurne' ent nè noh olsan azwo.<br>
Moa wuk wilta zehhen? Cuerne (Kweerne) wil zehhen 'Handmolen'. Moa vant oer-keltisch afheleid: Ku-ere-hanna (Kuerna) willet zehhen 'veilig omheinde woonplaats'. Tzin der wok noh die zehhen dat 'n ni-hehermanisjirde Keltische woaternoame ès. 

===Ezels?===
De roepnoame van de kuurneneiren ès '[[ezel]]', da komt omdat jir de boern va Kuurne noa 't stad Kortrik hingn met udder ezels vulgelad mè marchandise. Aloewel dat et een skeldwoord ès, zin ze der toch preus ip. Volhens een andere lehende kost de koster de latinse woordn "Memento, homo, quia pulvis es, et in pulverem reverteris" niet ontoden, woarip dat de paster zei "Ge zit als ezel geboorn, ge goat lik nen ezel stervn". Ip aswoensdah moest de koster de paster vervangn en hebrukte ie die utdrukkinge.

===Onafgankluk===
Ipt ende van 1974 kwam burgemiestre Lambrecht van Kortrik de gemiente bezoeken om een fusie met Kortrik voar te breiden. Nie da ze zoa in die koppige ezels geïnteresseerd woaren, moar ze woaren straf begoest ip 't Ringshopping centre en de industriezone met o.a. Barco in 't nwoard-Westen.
<br>Vele harde kuurneirs woaren radicoal tegen de fusie en organiseerden onder leidinge van miester André Lietaert de einigste betoaging in de geschiedenis van Kuurne (voar zoverre gewetn). De betoaging liep 'n bikke eut den hand want der stonden massa's volk te dansen ip den sjieken oto van Lambrecht die omzeggens hielehans om ziepe wa.
<br>Euteindelik eit de fusie toon nie deuregegoan moar einze de grenze met Kortrik verleid ip de ring zoadat 't Ringshopping en wa chique verkoaveliengen toch noa Kortrik gingen.

==Bezienswoardigheedn==
Kuurne è voôrol hekend:
* van zin joarlikse velokoerse [[Kuurne-Brussel-Kuurne]], in de ièste weke van moarte.
* ei wok een peirderenboane, en is doarmee toope met [[Ostende]] den iènigsten in [[West-Vlaondern|West-Vloandern]].
* de [[Ezelsfeesten]]. Da goa deure 'tjièste weeken' van oktobere en gjèl de gemjènte lwopt doar ton rond up die fjièste.
* zin bier. Ge moe niet verre zoekn' [[Ezelsbier]] (hebrouwn deur [[Bavik]]). Er zien doar twjiè varianten van; De bruine ezel en de witte ezel.
* Kuurne eit een antal hebouwn die de moeite weird zin:
::de parochiekerke van Sint-Pieters
:::een moderne niet-typische keirke in de vorm van een omhekièrd skip. Zès hebowd in 1971.
::De Stokeriemeuln
:::nen stoakmeuln langs de Brugskeboane. Ie droait noh wel, moar ie kan nie miè hebrukt weirden voo te moaln. Verust van Kortrik noa Kuurne in 1796 deur den eihenoare Louis Carpentier, moa nu est ie eihendom van de hemiènte.
::Hoeve Vandewalle
:::d'oudste hoeve van hjil Kuurne, hebowd in 1405 en 14 ha hwrot.
* Kleurdag, jirdere Artiestenfoor. Njiste ki datie deurehing was in 1969 en ton mochtn skilders, bjildouwers, bronshieters, hlasbloazers en keramiekers udder ding doene. Ze meugen da nu nog jinne ki per twji joar doene, njiste zundag van juni.


Kuurne es in de widde omstreke hekend als uthoanshemiènte. Een belangrike reden doarvoorn zin de zoaln van [[Vanwontergem]], zowel langs de Brugskeboane als in't centrum. Doarnoast zin der een aantal hekende cafés, voôrol voo de jonge hasten, lik '''t Meulentje'' en ''den Tap''.

==Bekende Kuurneneiren==
Kuurne è de hemiènte van cartoonisten:
* Miskien goa je wok de prenten erkennen van ièn van zin bekendste beweuners: [[Nesten]]. Ge zie ze overol.
* [[Ever Meulen]] tekent voôrol voo n'[[Umo]].

==Externe koppelinge==
* [http://www.kuurne.be De officieeln websaait van de hemiènte]
* [http://www.ezelsorde.be De officieeln websaait van de Orde van de Ezel]  	 
* [http://www.ezelsfeesten.be De officieeln websaait van de Ezelfjièsten]

{{HemeentnWVL}}
[[category:Hemeente in West-Vlaondern]]

[[nl:Kuurne]]
[[en:Kuurne]]
[[eo:Kuurne]]
[[es:Kuurne]]
[[fr:Kuurne]]
[[no:Kuurne]]
