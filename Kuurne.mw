{{infobox Belgische gemêente|
|naam=Gemêente Kuurne
|officieel=Kuurne
|kaart=[[Ofbeeldienge:KuurneLocation.png|250px]]
|kaartbijschrift=Liggienge binnen het arrondissement Kortrik<br/> in de provinsie West-Vloandern
|wapen= 
|vlag= Vlag_Kuurne.PNG
|gewest=VLA
|provincie=WVLA
|arrondissement=[[Arrondissement Kortrik|Kortrik]]
|nb=50°51'
|ol=03°17'
|opp=10,01
|inw=12.591
|mannen=49,52%
|vrouwen=50,48%
|dichtheid=1258
|0-17=20,46
|18-64=62,20
|65=17,34
|buitenlanders=1,87
|werkloos=6,75
|postcode=8520
|deelgemeente=Kuurne
|burgemeester=Carl Vereecke (KARTEL)
|bestuur=KARTEL, [[Socialistische Partij Anders|sp.a]]
|partijen=KARTEL<br />[[CD&V]]<br />VISIE<br />[[Socialistische Partij Anders|sp.a]]<br />[[Groen!]]
|zetels='''23'''<br />10<br />5<br />4<br />3<br />1
|netn=056
|web=[http://www.kuurne.be/ www.kuurne.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

{{plat|Kortriks}}


'''Kuurne''' es een klêene [[gemêente|gemêente]] met een 12000 inweuners, geleegn tussen [[Kortrik]], [[Oarelbeke]] en [[Lendlee]]. Tei nie vele geskild of ze woaren een dêelgemêente van [[Kortrik]] bie de [[fusie van 1977]], moar omda ze nogal ip udder onafhankelukeid stond'n zin ze toch apart gebleevn.

==Geschiedenisse==
===Noame===
Jist en veurol de noame van de gemêente. Hjil vroeger, rond un joar of 1123, was de noame 'villa de Curnes', mo das stif veranderd:
1156: 'Cuerna', 1197: 'Curna', 1262: 'Querne', 1347: 'Kuerne', 1518: 'Kjeurne', 1664: 'Cuerne'. Da latste èn ze vrji lange azwo houdn. Zènt nog gebrukt in 1930. Daarachter wast 'Kuurne' ent nè nog olsan azwo.<br>
Moa wuk wilta zeggen? Cuerne (Kweerne) wil zeggen 'Handmolen'. Moa vant oer-keltisch afgeleid: Ku-ere-hanna (Kuerna) willet zeggen 'veilig omheinde woonplaats'. Tzin der wok nog die zeggen dat 'n ni-gegermanisjirde Keltische woaternoame ès. 

===Ezels?===
De roepnoame van de kuurneneiren ès '[[ezel]]', da komt omdat jir de boern va Kuurne noa 't stad Kortrik giengn met udder ezels vulgelad mè marchandise. Aloewel dat et een skeldwoord ès, zin ze der toch preus ip. Volhens een andere legende kost de koster de latinse woordn "Memento, homo, quia pulvis es, et in pulverem reverteris" niet ontoden, woarip dat de paster zei "Ge zit als ezel geboorn, ge goat lik nen ezel stervn". Ip aswoensdag moest de koster de paster vervangn en gebrukte ie die utdrukkinge.

===Onafgankluk===
Ipt ende van 1974 kwam burgemiestre Lambrecht van Kortrik de gemiente bezoeken om een fusie met Kortrik vwoar te breiden. Nie da ze zoa in die koppige ezels geïnteresseerd woaren, moar ze woaren straf begoest ip 't Ringshopping centre en de industriezone met o.a. Barco in 't nwoard-Westen.
<br>Vele harde kuurneirs woaren radicoal tegen de fusie en organiseerden onder leidienge van miester André Lietaert de ienigste betwoagienge in de geskiedenisse van Kuurne (vwoar zoverre gewetn). De betwoagieng liep 'n bikke eut den hand want der stonden massa's volk te dansen ip den sjieken oto van Lambrecht die omzeggens hielegans om ziepe wa.
<br>Euteindelik eit de fusie toon nie deuregegoan moar einze de grenze met Kortrik verleid ip de ring zoadat 't Ringshopping en wa chique verkoaveliengen toch noa Kortrik gingen.

==Bezienswoardigheedn==
Kuurne è vôorol hekend:
* van zin joarlikse velokoerse [[Kuurne-Brussel-Kuurne]], in de êeste weke van moarte.
* ei wok een peirderenboane, en is doarmee jin van de drie peirderenboanen van [[West-Vloandern|West-Vloandern]], neffens [[Woaregem]] en [[Ostende]].
* de [[Ezelsfeesten]]. Da goa deure 'tjêeste weeken' van oktobere en gjèl de gemjènte lwopt doar ton rond up die fjêeste.
* zin bier. Ge moe niet verre zoek'n [[Ezelsbier]] (gebrouwn deur [[Bavik]]). Er zien doar twjiè varianten van; De breunen ezel en de witten ezel.
* Kuurne eit een antal gebouwn die de moeite weird zin:
::de parochiekerke van Sint-Pieters
:::een moderne niet-typische keirke in de vorme van een omgekièrd skip. Zès gebowd in 1971.
::De Stokeriemeuln
:::nen stoakmeuln langs de Brugskeboane. Ie droait nog wel, moar ie kan nie miè gebrukt weirden voo te moaln. Verust van Kortrik noa Kuurne in 1796 deur den eigenoare Louis Carpentier, moa nu est ie eigendom van de gemêente.
::Hoeve Vandewalle
:::d'oudste hoeve van hêel Kuurne, gebowd in 1405 en 14 ha grôot.
* Kleurdag, jirdere Artiestenfwoare. Nêeste ki datie deureging was in 1969 en ton mocht'n skilders, bjildouwers, bronsgieters, glasbloazers en keramiekers udder ding doene. Ze meugen da nu nog jinne ki per twji joar doene, nêeste zundag van juni.


Kuurne es in de widde omstreke gekend als eutgoansgemêente. Een belangrike reden doarvoorn zin de zoaln van [[Vanwonterghem]], zowel langs de Brugskeboane als in't centrum. Tot in de joaren '85 oaje ôok de fêestzoalen Pindal, de Pedeir, Bonaerde en de zoalen van de Gilde en de Middenstand. Doarnoast zin der een aantal gekende cafés, vôorol voo de jonge gasten, lik '''t Meulentje'' en ''den Tap''.

==Bekende Kuurneneiren==
Kuurne è de gemêente van cartoonisten en skildereirs:
* Miskien goa je wok de prenten erkennen van êen van zin bekendste beweuners: [[Nesten]]. Ge zie ze overol.
* [[Ever Meulen]] tekent vôorol voo n'[[Umo]]
* Michel Depypere, ipgevolgd deur de zeune Rik
* [[Evarist Carpentier]]

==Externe koppeliengen==
* [http://www.kuurne.be De officieeln website van de hemêente]
* [http://www.ezelsorde.be De officieeln website van de Orde van de Ezel]  	 
* [http://www.ezelsfeesten.be De officieeln website van de Ezelfjêesten]
* [http://www.hippodroom-kuurne.com De officieeln website van de peirderenboane]

{{HemeentnWVL}}
[[Categorie:Gemêente in West-Vloandern]]

[[nl:Kuurne]]
[[en:Kuurne]]
[[eo:Kuurne]]
[[es:Kuurne]]
[[fr:Kuurne]]
[[no:Kuurne]]
