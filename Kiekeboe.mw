'''Kiekeboe''' is Vlamse stripreekse, getekend en geschreevn deur [[Robert Merhottein]] of [[Merho]].

== Oenstoan ==
Begun joarn 70 ad Merho al e ki geprobeerd om me de personages va ze broere ze puppespel en album te maakn, mor ie gerakte mor an 8 pagina's. Zyn twidde pogieng lukte wel en 't eerste album verscheen.
De strip verscheen vo 't eerst in de gazettn ''[[Het Laatste Nieuws]]'' en ''[[De Nieuwe Gazet]] op [[15 februoari]] [[1977]]. Robert Merhottein was toen 29 joar. De eerste 45 strips werdn utgegeevn deur J. Hoste en loater deur [[Standaard Uitgeverij]].
Momenteel is Kiekeboe de meest geleezn stripreekse va Vloandern. Er wordn zelfs meer exemplaarn gedrukt dan va [[Suske en Wiske]].

== Personages ==
*'''Marcel Kiekeboe''' is 't ôofdpersonage. 'n Is veral gekend va ze dikke zwarte moustas en ze kletsekop. Er zyn al verschillende strips na em getiteld: ''Kiekeboe in carré'' (nr6), ''Kies Kiekeboe'' (nr13), ''Kiekeboeket'' (nr35), ''De wereld volgens Kiekeboe'' (nr74), ''Kiekebanus'' (nr76) en ''Kielekiele Boe'' (nr97).
*'''Charlotte''' is de vrouwe va Kiekeboe. Ze is uusvrouwe mo ze kut ook eur mannetje stoan en ze bewyst da in album 30 ''Het lot van Charlotte''.
*'''Fanny''' is de blounde, snelle dochter va Kiekeboe. Praktisch elk album e ze en ander lief en 't is gin katje vo zounder andschoenn an te pakkn. Ze speelt de ôofdrolle in ''Fanny girl'' (nr17)
*'''Constantinopel''' is de zeune va Kiekeboe. 'n Is computerversloafd en 't is e snugger ventje. Er is ôok en album nar em genoemd: ''Konstantinopel in Istanboel'' (nr46)
*'''Leon Van der Neffe''' is de oensympatiekn gebeur va Kiekeboe. 'n Is beroepsmilitair.
*'''Carmella Van Der Neffe''' is de (ex-)vrouwe va Leon Van Der Neffe. In album 112 is ze va Leon gescheidn.
*'''Joeksel'''en '''Froefroe''' zyn de kinders va Leon en Carmella. Geregeld krygn ze 't verbod vo nog me Constantinopel te speeln.
*'''Leo Van Der Neffe''' is de broere va Leon. 'n Is cipier en ook congierge va e appartementsgebouw.
*'''Jozefien Kiekeboe''' of moemoe is de moeder va Kiekeboe en is nogal bemoeizuchtig en speelt de hoofdrol in album nr 41 ''De bende van moemoe''
*'''Vital'''is moemoes schoonbroere. Ne moakt e heel avontuur in album nr 109 ''Een echt Vitalko''
*'''Fernand Goegebeur''' is de overbuurman va Kiekeboe. Ne oet alles in de gaatn en e spuugt als 'n e twa zegt.
*'''Thea Thraal''' is de vrouwe va Goegebeur sinds album 36 ''Het witte bloed''. Z'is ôok e oude vriendinne va Kiekeboe.
*'''Balthazar''' is e derderangs boefje die assan toevallig me Kiekeboe te maakn krygt. 
*'''Inspecteur Sapperdeboere'''is e dikke politie inspecteur die assan an eetn peist.
*'''Firmin Van De Kasseien''' is de boas va Kiekeboe. 'n Is vrouwnzot en ne makt soms misbruuk van de goeie wil va Kiekeboe.
*'''Chichi''' is de vrouwe va Firmin. Zy speelt en ôofrolle in ''de affaire chichi'' (nr91)
*'''Dédé La Canaille''' is e misadadiger die dankzy Kiekeboe in 't gevang zit. 'n Is al e poar ki oenstapt: ''De wraak van Dédé'' (nr52), ''De come-back van Dédé'' (nr65), ''Het idee van Dédé'' (nr75), ''In het spoor van Dédé'' (nr85) en ''Dédé bij nacht''(nr111)
* '''Dame Thea''' is e kleine madam die overtyd eigenlik e vint was. De Kiekeboes kunn eur plan wel assan dwarsboomn mo ze slaagt er iedere ki in va te ountsnappn. Ze komt under meer voor i ''het witte bloed''(nr36) en ''De DT-fout''(nr108)
*'''Madam Stokvis''' is e vriendinne va moemoe mo ze is nog nooit getekend gewist. Toch is er al e album nr eur vernoemd: ''het stokvis-incident''(nr56)
*'''De dikke madam''' komt in elk album voor mo eigenlik zegt ze biekan nooit e twadde

== Typisch Kiekeboe ==
* De wôordspeliengsjes in de noamn. Bevôorbeeld de gebeur noemt niet toevallig ''Van der Neffe'': dat is Antwerps vo ''van ierlaasn''. ''Guy Taar'' speelt ôok mee in een veroal.
[[Categorie: Stripreekse]]

[[en:Kiekeboe]]
[[nl:Kiekeboe (strip)]]
