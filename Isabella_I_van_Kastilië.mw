{{Dynastie|
| ploatje = [[Ofbeeldienge:Isabel la Católica-2.jpg|250px|Isabella I]]
| noame = Isabella I van Kastilië 
| leevn = [[1451]] – [[1504]] 
| functie = Keuniginne van Kastilië 
| periode = 1474 – [[1504]]
| vôorganger = Hendrik IV
| ipvolger = [[Johanna van Kastilië]], bygenoamd de Woanzinnige
| voader = Johan II van Kastilië
| moeder = [[Isabella van Portugal (1428-1496)|Isabella van Portugal]]
}}
'''Isabella I van Kastilië''', bygenoamd ''de Katholieke'' (Madrigal de Las Altas Torres, [[22 april]] [[1451]] - Medina del Campo, [[26 november]] [[1504]]), was keuniginne van Kastilië van 1474 tout an eur dood. Deur te trouwn me Ferdinand II van Aragon was deur de vereniginge van de twi keuninkrykn de boasis geleid van ’t loatere Spanje.
==Eur familie==
Eur ouders woarn Johan II van Kastilië en [[Isabella van Portugal (1428-1496)|Isabella van Portugal]]. Z’aad ook nog e joungere broere, Alfonso en ’n veel oudere olfbroere Hendrik IV, die under voader Johan II  achter z’n dood in 1454  ipvolgde.
==Eur leevn==
Isabella gerakteg actief betrokkn in de politiek omdan de meeste edelliedn in 1465 in ipstand gekommn woarn teegn ’t besteur van Hendrik. Under broere Alfonso wierd ols teegnkeunink uutgeroepn mo je stierf ounverwachts in 1468 an z’n veertien joar.  

De neegntienstn oktober 1469 trouwde Isabella  in Valladolid me Ferdinand II van Aragon. Paus Alexander VI noemdeg under de Katholieke Keuningn. 

D’n elfstn december 1474 stierf Hendrik IV en Isabella voldeg em ip.

==1492==
1492 was ’n belangryk joar vo Kastilië deur:
* De Reconquista of de Christelikke eroveringe van Granada ip de Moorn, de moslims. In Granada aan de joodn en de moslims de macht en de  Reconquista was ol eeuwn bezig. In januoari 1492 was de eroveringe voltooid, woadeure da heel Granada weer ounder de Christelikke macht kwam.
*De expeditie van Christoffel Columbus. Loater in ‘t zelfste joar kreeg Christoffel Columbus de toeloatinge van Isabella en eur vint, en ze zorgdn vo de financieringe. De ountdekkingn van de nieuwe weireld woarn ’n goeie zoake vo Kastilië en loagn mee an de boasis van ’t Spoans weireldryk van under kleenzeune [[Karel V van et Illig Roomsche Ryk|Karel V]], keizer van ‘t [[Illig Roomsche Ryk]].

==String katholiek==
In 1492 dwoung Isabella de joodn  under te bekeern tout ’t Christndom of te veruuzn  uut Spanje. Van dedie die vertrokkn wierd under goud, zilver en geld angesleegn. In 1499 gebeurde ’t zelfste me de moslims. D’r woarn d’r die under lietn doopn en d’andere vertrokkn.

Vo die reedn zyn Ferdinand en Isabella de geschiedenisse ingegoane lik ''de katholieke keuniengn'' (Spoans: ''los Reyes Católicos'').

==Latste regeringsjoarn==
Binst eur latste regeringsjoarn aad Isabella veel teegnsloagn in eur persoonlik leevn deur ’t verlies van eur enigste zeune Johan (†1497), eur dochter [[Isabella van Portugal (1470-1498)|Isabella]] (†1498) en eur kleenzeune Miguel (†1500).

In 1504 is ze gestorvn. Eur dochter [[Johanna van Kastilië]], bygenoamd  de Woanzinnige volgdeg eur ip.

==Eur kinders==
*Isabella, getrouwd mè Emanuel I van Portugal
*Johan, getrouwd mè [[Margaretha van Oostnryk]]
*Johanna, bygenoamd de Woanzinnige, getrouwd mè [[Filips I van Kastilië|Filips den Schoonn]]
*Maria, getrouwd mè Emanuel I van Portugal
*Catharina, getrouwd mè [[Hendrik VIII van Iengeland]]

[[Categorie:Habsburg]]
[[Categorie:Istorisch personage van Europa]]

[[ar:الملكة إيزابيلا الأولى]]
[[be-x-old:Ізабэла I]]
[[bg:Изабела Кастилска]]
[[bs:Izabela I Kastiljska]]
[[ca:Isabel I de Castella]]
[[cs:Isabela Kastilská]]
[[da:Isabella 1. af Kastilien]]
[[de:Isabella I. (Kastilien)]]
[[en:Isabella I of Castile]]
[[eo:Isabel la 1-a de Kastilio]]
[[es:Isabel I de Castilla]]
[[eu:Isabel I.a Gaztelakoa]]
[[fi:Isabella Katolilainen]]
[[fr:Isabelle Ire de Castille]]
[[gl:Isabel I de Castela]]
[[gv:Ysbal I ny Cashteel]]
[[he:איזבלה הראשונה, מלכת קסטיליה]]
[[hr:Izabela I. Kastiljska]]
[[hu:I. Izabella kasztíliai királynő]]
[[id:Isabel dari Kastilia]]
[[it:Isabella di Castiglia]]
[[ja:イサベル1世 (カスティーリャ女王)]]
[[ko:이사벨 1세]]
[[la:Isabella I (regina Castellae)]]
[[lt:Izabelė I]]
[[mk:Изабела I од Кастилја]]
[[nl:Isabella I van Castilië]]
[[nn:Isabella av Castilla]]
[[no:Isabella I av Castilla]]
[[oc:Isabèl Ièra de Castelha]]
[[pl:Izabela I Katolicka]]
[[pt:Isabel I de Castela]]
[[qu:Isabel I]]
[[ro:Elisabeta I a Castiliei]]
[[ru:Изабелла I Католическая]]
[[simple:Isabella of Castile]]
[[sk:Izabela I. (Kastília)]]
[[sr:Изабела I од Кастиље]]
[[sv:Isabella I av Kastilien]]
[[th:สมเด็จพระราชินีนาถอิซาเบลลาที่ 1 แห่งคาสตีล]]
[[tl:Isabel I ng Castilla]]
[[tr:I. Isabel]]
[[uk:Ізабелла I Кастильська]]
[[ur:آئزابیلا]]
[[zh:伊莎贝拉一世]]
