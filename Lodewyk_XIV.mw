{{Dynastie|
| ploatje = [[Ofbeeldienge:Louis XIV of France.jpg|250px|Lodewyk XIV]]
| noame = Lodewyk XIV
| leevn = [[1638]]-[[1715]]
| functie = Keunink van Frankryk
| periode = 1643 -[[1715]]
| vôorganger = Lodewyk XIII
| ipvolger = Lodewyk XV
| voader = Lodewyk XIII 
| moeder = Anna van Oostnryk 
}}
'''Lodewyk XIV''' (Frans: Louis XIV), van ’t uus Bourbon, bygenoamd de Zunnekeunink (le Roi Soleil),  (Saint-Germain-en-Laye, [[5 september]] [[1638]] - kastêel van Versailles, [[1 september]] [[1715]]), was van 14 meie 1643 keunink van [[Frankryk]].  

== Zyn jeugd==
Lodewyk XIV was de zeune van Lodewyk XIII van Frankryk en Anna van Oostnryk. Deur politieke belangn aad ’n e multicultureeln achterground. Z’n grôotouders langs voaders kant, Hendrik IV van Frankryk en Maria de Médici, woarn Frans en Italioans. Langs moeders kant, [[Filips III van Spanje]] en Margaretha van Oostnryk (1584-1611), olle twêe van ‘t [[Uus van Habsburg]], Spoans en Oostnryks. 
Lodewyks geboorte kwam ounverwachts omda z’n ouders ol mêer of twintig joar getrouwd woarn en nog gin kinders aan. Twi joar loater kwamt er nog e zeune, Filips  (1640-1701), êest ertog van Anjou, loater van  Orléans.

O z’n voader stierf was Lodewyk nog gin vuuf joar oud en wierd z’n moeder regentesse. Ze koos Kardinoal Jules Mazarin vor êeste minister. Je was peter van Lodewyk en in moarte 1646 krêegt ’n de verantwoordelikeid vo d’ipvoedinge van em en ze broere. 

Lodewyk was  gin goein student, mo j’aa veel energie en charisma en van joungs of gingt ’n ol mee mè de veldtochtn.

O den êeste minister Kardinoal Mazarin stierf, in 1661, begost Lodewijk XIV zelve te regeern. Je benoemdeg' zezelvn tout platsvervanger van God ip eirde: Droit Divin (goddelik recht). Ounder ’n absoluutn keunink ad ’t Frans parlement, de Fransche Stoatn-Generoal, in feite gin macht en ôok de ministers stoundn ounder zyn gezag.

== Kunst ==
Kardinoal Mazarin was e grootn collectionneur van kunst en Lodewyk krêegt die interesse mee. J’aa gevoel vo schilderkunst, architecteure, muziek en surtout vo dans, in dien tyd van grôot belang vor e goeie ipvoedinge. De vuuf boasisposities van ‘t klassiek ballet kommn van zyn tyd en ze zeggn dat ’n van z’n zeevn tou z’n zeevnentwintig joar twi eur per dag trainde. 
 
Lodewyk wildeg' ôok over kunst en cultuur absolute macht.
Je duldege gin teegnsproak. Je liet doarom e ki Nicolas Fouquet arresteren uut jalousie.

Je richtte de keuninklikke Academie vo Beeldouw- en Schilderkunst ip en je liet ôok veel talent no Versailles kommn lik: André le Nôtre, Charles Le Brun, Jules Hardouin-Mansart, de schryver Molière, Jean-Baptiste Lully, Hyacinthe Rigaud, Jean Racine, François Girardon ...

Je zette e grote cultureeln stempel ip ’t Europa van de 17ste êeuwe, de goudn êeuwe van Frankryk, en je makte van de [[barok]] de  Lodewyk XIV-styl.

==Versailles==
’t Kastêel van Versailles wierd gebouwd deur Lodewyk XIII en uutgebreid deur Lodewyk XIV. De luxe stak styf of teegn de situoatie van ’t volk.  
In meie 1682 veruusde Lodewyk XIV ’t Frans hof en gouvernement no Versailles. Binst ’t Ancien Regime van ’t uus Bourbon was Versailles den oofdzetel van ’t absolutisme.

==Zyn oorloogn==
[[Ofbeeldienge:France 1552 to 1798-fr.png|thumb|Veroveringn van Lodewyk XIV in ‘t oranje]]
Lodewyk XIV regeerde 54 joar en doavan voerdeg't ie 32 joar oorlog.
Een van z’n eeste grote overwinningn was den drieëntwintigstn juni 1658 in de Slag by Duunkerke (of de Slag in de Dunen). Je was ton twintig joar oud. De Fransche woarn  recent g’allieerd met d’Ingelsche (ounder Oliver Cromwell). E coalitie van Ingelsche, Fransche en Ollanders vochtn teegn ’t Spoans leger ounder leidinge van [[Juan II van Oostnryk]] in de [[Zudelikke Nederlandn]]. D’overwinninge was beslissend vo de Frans-Spoanschn oorlog en leidde tout ’t vredesverdrag de Vrede van de Pyreneeën, woarby da Spanje ’n deel van de Zudelikke Nederlandn (Artesië, en stikkn van Enegouwn en Picardië) most ofstoan an Lodewyk XIV. En Filips IV van Spanje most Lodewyk z’n dochter Maria Theresia van Spanje beloovn. 

* 1667 - 1668, de Devolutieoorlog
* 1672 - 1678, den Ollandschn oorlog, (met in [[1677]] de [[Slag by Kassel (1677)|Slag by Kassel]]) leidde tout de Vrede van Nymegen
* 1688 - 1697, de Neegnjoarign oorlog 
* 1701 - 1713, de Spoanschn Successieoorlog 

Z’n oorloogn èn ’t Frans territorium e heel stik vergrôot. Ounder zyn regime veroverde Frankryk Elzas, Metz, Toul, Verdun, Roussillon, Artesië, [[Frans-Vloandern]], Koameryk, Franche-Comté, [[Enegouwn]]. 
Mo ‘t oofddoel van d’oorloogn, ‘t verenign van de Spoansche en de Fransche krone, is nie gelukt.

Je bekendeg' ip ze sterfbedde dat ’n te vele verzot gewist was ip oorlog.

==Zyn vrouwe == 
Achter de Vrede van de Pyreneeën aa [[Filips IV van Spanje]] z’n dochter Maria-Theresia van Spanje moetn beloovn an Lodewyk, die eur nog mo drie doagn kende en ze klapte gin woord Frans. Ze trouwdn de neegnstn juni 1660 in Saint-Jean-de-Luz.

==Zyn jounges mè Maria-Theresia==
Z’aan zes jounges die ollemolle,  uutgenoomn d’n kroonprins, jounk stiervn:
*Lodewyk (1661-1711)
*Anne-Élisabeth (1662 - 1662)
*Marie-Anne (1664 - 1664)
*Marie-Thérèse (1667 - 1672)
*Filips-Karel (1668 - 1671)
*Lodewyk-Frans (1672 – 1672)

==Zyn maîtresses==
[[Ofbeeldienge:Francoise Aubigne 1.jpg|thumb|Madame de Maintenon]]

Lodewyk XIV was gekend vo z’n uutspattingn, zowel ip gebied van eetn of ip gebied van vrouwn. 

Zyn vrouwe Maria-Theresia was nie snel en Lodewyk aa veel maîtresses:
* Louise de La Vallière, ertoginne
* Françoise-Athénaïs de Rochechouart de Mortemart
* Françoise d'Aubigné (Madame de Maintenon). Achter de dood van z’n vrouwe trouwdegt ie in ’t geheim met eur in 1684
* Marie Mancini, nichte van Kardinoal Mazarin
* Olympe Mancini
* Louise de Nesles
* Lucie de La Motte-Argencourt 
* Isabelle de Ludres
* Anne-Julie de Rohan-Chabot
* Mademoiselle de Thianges (1683)  
* Lydie de Rochefort-Théobon
* Marie Angélique de Fontanges
* Henriette Anne Stuart van Ingeland
* Claude de Vin des Œillets
* Anne-Lucie de La Mothe-Houdancourt

==Jounges mè z’n maîtresses==
Mè z’n maîtresses aad ‘n zestien of zeevntien jounges, woavan dan d’r achte erkend woarn.
Mè Mademoiselle de La Vallière:
* Marie Anne de Bourbon 
* Louis de Bourbon
Mè Madame de Montespan:
* Louis Auguste de Bourbon 
* Louis César
* Louise Françoise de Bourbon 
* Louise Marie Anne de Bourbon 
* Françoise Marie de Bourbon 
* Louis Alexandre de Bourbon


Lodewyk XIV is ols machtspoliticus styf bekwoam gewist en je makte van Frankryk ’t grotste ryk van ’t continent.
Je wierd ipgevolgd deur e regent vo zyn achterklêenzeune Lodewijk XV van Frankryk. Omdat ’n zo lange geregeerd aad woarn z’n eign zeune en klêenzeune ol gestorvn.
De twi volgnde keuningn woarn veel minder sterk en 74 joar achter z’n dood zoudt ‘t Ancien Régime by de Fransche Revolutie instortn.

[[Categorie: Nieuwn tyd]]

[[ang:Hloþƿiȝ XIV Franclandes]]
[[ar:لويس الرابع عشر]]
[[arz:لويس الاربعتاشر]]
[[bat-smg:Liodvėks XIV]]
[[be:Людовік XIV]]
[[bg:Луи XIV (Франция)]]
[[br:Loeiz XIV (Bro-C'hall)]]
[[bs:Luj XIV Francuski]]
[[ca:Lluís XIV de França]]
[[cs:Ludvík XIV.]]
[[cy:Louis XIV, brenin Ffrainc]]
[[da:Ludvig 14. af Frankrig]]
[[de:Ludwig XIV.]]
[[el:Λουδοβίκος ΙΔ΄ της Γαλλίας]]
[[en:Louis XIV of France]]
[[eo:Ludoviko la 14-a (Francio)]]
[[es:Luis XIV de Francia]]
[[et:Louis XIV]]
[[eu:Luis XIV.a Frantziakoa]]
[[fa:لوئی چهاردهم]]
[[fi:Ludvig XIV]]
[[fr:Louis XIV de France]]
[[ga:Louis XIV na Fraince]]
[[gl:Luís XIV de Francia]]
[[he:לואי הארבעה עשר, מלך צרפת]]
[[hr:Luj XIV., kralj Francuske]]
[[hu:XIV. Lajos francia király]]
[[id:Louis XIV dari Perancis]]
[[io:Louis 14ma]]
[[is:Loðvík 14.]]
[[it:Luigi XIV di Francia]]
[[ja:ルイ14世 (フランス王)]]
[[ka:ლუი XIV (საფრანგეთი)]]
[[ko:루이 14세]]
[[la:Ludovicus XIV]]
[[lb:Louis XIV. vu Frankräich]]
[[lt:Liudvikas XIV]]
[[lv:Luijs XIV]]
[[mk:Луј XIV]]
[[mr:लुई चौदावा, फ्रांस]]
[[ms:Louis XIV dari Perancis]]
[[nl:Lodewijk XIV van Frankrijk]]
[[nn:Ludvig XIV av Frankrike]]
[[no:Ludvig XIV av Frankrike]]
[[oc:Loís XIV de França]]
[[pl:Ludwik XIV]]
[[pms:Luis XIV ëd Fransa]]
[[pt:Luís XIV de França]]
[[qu:Louis XIV]]
[[ro:Ludovic al XIV-lea al Franţei]]
[[ru:Людовик XIV]]
[[scn:Luiggi XIV di Francia]]
[[sh:Luj XIV]]
[[simple:Louis XIV of France]]
[[sk:Ľudovít XIV.]]
[[sl:Ludvik XIV. Francoski]]
[[sr:Луј XIV]]
[[sv:Ludvig XIV av Frankrike]]
[[sw:Louis XIV wa Ufaransa]]
[[ta:பிரான்சின் பதினான்காம் லூயி]]
[[th:พระเจ้าหลุยส์ที่ 14 แห่งฝรั่งเศส]]
[[tr:XIV. Louis]]
[[uk:Людовик XIV (король Франції)]]
[[vi:Louis XIV của Pháp]]
[[zh:路易十四]]
