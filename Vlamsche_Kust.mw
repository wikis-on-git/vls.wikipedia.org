De '''Vlamse Kust''' is 't deel va [[West-Vloandern]] da an de [[Noordzee]] ligt. Z'is a-peu-près 67 kilometers lank.

==Toerisme==
Uniek an de Vlamse Kust es het feit da 't ollemoale zandstranden zin. In de moan juli en ohustus is de kust dan wok overspoeld mè toerist'n ut bin- e but'nland. Mor oek doabut'n kom'n d'r vele mêsj'n kiek'n na nus woater, strand en diken. 't Hevolg es dat er veel appartementshebouwen stoan, wa da sommige nen aanslag vinden ip de goeie smoake.  Moar noast de bebouwde komm'n zin der wok nog skoone natuurplekken te vinden: een aantal voërbeeld'n zin [['t Zwin]], [['n Ooh'n Blekker]], en een aantal dunehebied'n (voërbeeld tuss'n [[Nieuwpoërt]] en [[Oëstduunkerke]]). 

Noast natuurlike schoonhedn eit de Vlamse Kust nog andere attracties gelik '''attractieparkn''': In [[Oadinkerke]] ei je [[Plopsaland]], in [[Blank'nberhe]] ei je 't [[Sea Life Centre]], en in [[Ostende]] ei je [[Earth Explorer]]. Der zin wok twiè '''subtropische zwemparadizen''' van Sun Parks (in Oëstduunkerke en [[D'n Aone]]), vele '''jachthoavn's''' (Blank'nberhe, Ostende, Nieuwpoërt). In [[Knokke-Heist]] keun je '''holven'''. In Ostende en [[Middelkerke]] ei je wok nen '''Casino'''.

==Verkièr==
De beste maniere voar u te verplatsen aan de Kust es de [[Kusttram]]. Trings komn an in Blank'nberhe, De Panne, Ostende en Knokke-Heist.

=='t Behun==
De kust kriëh neur vorme achter een overstrominge in 1404: de Sint-Elisabethsvloed. Bie die catastrofe wor'n d'r verschillihe eilandjes in de Sjchelde wehespoeld en 't land overstromd. Groaf Jan Zoender Vriës haf opdracht om de bestoande diek'n mè makoar te verbin. En azo ontstoeh de diek va Dunkerke toet Sas van Gent.

==Hemjènten==
Van noërd noa zuud:

* [[Knokke-Heist]]
* [[Zeebruhhe]]
* [[Blank'nberhe]]
* [[D'n Aone]]
* [[Brêenienge]]
* [[Ostende]]
* [[Middelkerke]]
* [[Nieuwpoërt]]
* [[Koksiede]]
* [[De Panne]]

[[category:Streke in West-Vloandern]]
