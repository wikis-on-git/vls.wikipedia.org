De '''Vlamsche Kust''' is 't dêel va [[West-Vloandern]] da an de [[Nôordzêe]] ligt. Z'is à-peu-près 67 kilometers lank, grotendêels in angenoam strand. 

==Toerisme==
Uniek an de Vlamsche Kust is 't feit da 't ollemoale zandstrandn zyn. Da makt da we rond de zes millemeitrs zandstrand per belg ein, dus ze meugen nie ollemolle tôpe koomn.

In de moandn juli en ogustus is de kust ton ôok overspoeld mi toeristn uut binn- e buutnland. Mor ôok doabuutn komn d'r vele menschen kykn nor uus woater, [[strange]] en dykn. 

't Gevolg van da massatoerisme is dat er veel appartementsgebouwn stoan, wa da sommign 'n anslag viendn ip de goeie smoake. Moar neffest de bebouwde komn zyn der ôok nog schône nateurplekkn te viendn: een antal vôorbeeldn zyn 't [[Zwin]], 'n [[Ogen Blekker]], en een antal dunegebiedn (vôorbeeld tusschn [[Nieuwpôort]] en [[Ôostduunkerke]]). 

Neffest nateurlike schôoneid eit de Vlamsche Kust nog andere attracties gelik '''attractieparkn''': In [[Oyenkerke]] ei je [[Plopsaland]], in [[Blanknberge]] ei je 't [[Sea Life Centre]], en in [[Ostende (stad)|Ostende]] ei je [[Earth Explorer]]. Der zyn ôok twêe '''subtropische zwemparadyzen''' van Sun Parks (in Ôostduunkerke en [[D'n Oane]]), vele '''jachtoavns''' (Blanknberge, Ostende, Nieuwpôort). In [[Knokke-Heist]] keun je golfen. In Ostende, [[Middelkerke]] en Blanknberge ei je ôok 'n '''Casino'''.

==Verkêer==
De beste maniere vo je te verplatsen an de Kust is de [[Kusttram]]. [[Tring]]s komn an in Blanknberge, De Panne, Ostende en Knokke-Heist.

[[Ofbeeldienge:Kusttram2.jpg|thumb|center|800px|[[Kusttram]]]]
De tram i [[Raversyde]].
{{commons|category:Coastal tram|Kusttrams}}

=='t Begun==
De kust krêeg eur vorme achter een overstromienge in 1404: de Sint-Elisabethsvloed. By die catastrofe woarn d'r verschillige eilandjes in de [[Schelde]] weggespoeld en 't land overstroomd. Groaf [[Jan zonder Vrees]] gaf ipdracht om de bestoande dykn mè makoar te verbiendn. En azo ontstoend den [[Groaf-Jansdyk]] van Duunkerke toe 't Sas van Gent.

==Gemêentn==
Van nôord noa zuud:

* [[Knokke-Heist]]
* [[Zêebrugge]]
* [[Blanknberge]]
* [[D'n Oane]]
* [[Brèènienge]]
* [[Ostende (stad)|Ostende]]
* [[Middelkerke]]
* [[Nieuwpôort]]
* [[Koksyde]]
* [[De Panne]]

[[Categorie:Streke in West-Vloandern]]

[[nl:Belgische Kust]]
