De '''Vlamsche Kust''' is 't deel va [[West-Vloandern]] da an de [[Noordzee]] ligt. Z'is a-peu-près 67 kilometers lank.

==Toerisme==
Uniek an de Vlamse Kust es het feit da 't ollemoale zandstranden zin. In de moan juli en ogustus is de kust dan ôok overspoeld mè toerist'n ut bin- e but'nland. Mor oek doabut'n kom'n d'r vele menschen kiek'n na nus woater, strand en diken. 't Gevolg es dat er veel appartementsgebouwen stoan, wa da sommige nen aanslag vinden ip de goeie smoake.  Moar noast de bebouwde komm'n zin der ôok nog schone natuurplekken te vinden: een aantal vôorbeeld'n zin [['t Zwin]], [['n Ooh'n Blekker]], en een aantal dunegebied'n (vôorbeeld tuss'n [[Nieuwpôort]] en [[Ôostduunkerke]]). 

Noast natuurlike schoonhedn eit de Vlamse Kust nog andere attracties gelik '''attractieparkn''': In [[Oadinkerke]] ei je [[Plopsaland]], in [[Blank'nberge]] ei je 't [[Sea Life Centre]], en in [[Ostende]] ei je [[Earth Explorer]]. Der zin ôok twêe '''subtropische zwemparadizen''' van Sun Parks (in Ôostduunkerke en [[D'n Oane]]), vele '''jachtoavn's''' (Blank'nberge, Ostende, Nieuwpôort). In [[Knokke-Heist]] keun je golfen. In Ostende en [[Middelkerke]] ei je ôok nen '''Casino'''.

==Verkêer==
De beste maniere voar u te verplatsen aan de Kust es de [[Kusttram]]. Trings komn an in Blank'nberge, De Panne, Ostende en Knokke-Heist.

=='t Begun==
De kust krêeg neur vorme achter een overstromienge in 1404: de Sint-Elisabethsvloed. Bie die catastrofe wor'n d'r verschillige eilandjes in de Schelde weggespoeld en 't land overstromd. Groaf Jan Zoender Vrêes gaf ipdracht om de bestoande diek'n mè makoar te verbin. En azo ontstoend de diek va Dunkerke toet Sas van Gent.

==Gemêenten==
Van nôord noa zuud:

* [[Knokke-Heist]]
* [[Zêebrugge]]
* [[Blank'nberge]]
* [[D'n Oane]]
* [[Brêenienge]]
* [[Ostende]]
* [[Middelkerke]]
* [[Nieuwpoërt]]
* [[Koksiede]]
* [[De Panne]]

[[category:Streke in West-Vloandern]]
