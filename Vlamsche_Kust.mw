De '''Vlamsche Kust''' is 't deel va [[West-Vloandern]] da an de [[Noordzee]] ligt. Z'is a-peu-près 67 kilometers lank, grotendêels in angenoam strand. 

==Toerisme==
Uniek an de Vlamsche Kust is het feit da 't ollemoale zandstrand'n zin. Da makt dawwe rond de zes millemeitrs zandstrand per belg ein, dus ze meugen nie ollemolle tôpe koomn.

In de moand'n juli en ogustus is de kust ton ôok overspoeld mè toeristn uut binn- e buutnland. Mor ôok doabuutn kom'n d'r vele menschen kyk'n nor uus woater, strange en dyk'n. 

't Gevolg van da massatoerisme es dat er veel appartementsgebouwen stoan, wa da sommign 'n aanslag viend'n ip de goeie smoake.  Moar neffest de bebouwde komn zyn der ôok nog schône nateurplekken te viend'n: een aantal vôorbeeld'n zin [['t Zwin]], [['n Ogen Blekker]], en een aantal dunegebied'n (vôorbeeld tussch'n [[Nieuwpôort]] en [[Ôostduunkerke]]). 

Neffest nateurlyke schôoneid eit de Vlamsche Kust nog andere attracties gelyk '''attractieparkn''': In [[Oadinkerke]] ei je [[Plopsaland]], in [[Blank'nberge]] ei je 't [[Sea Life Centre]], en in [[Ostende]] ei je [[Earth Explorer]]. Der zin ôok twêe '''subtropische zwemparadyzen''' van Sun Parks (in Ôostduunkerke en [[D'n Oane]]), vele '''jachtoavn's''' (Blank'nberge, Ostende, Nieuwpôort). In [[Knokke-Heist]] keun je golfen. In Ostende, [[Middelkerke]] en Blank'nberge ei je ôok 'n '''Casino'''.

==Verkêer==
De beste maniere vo je te verplatsen an de Kust is de [[Kusttram]]. [[Tring]]s komn an in Blank'nberge, De Panne, Ostende en Knokke-Heist.

[[Ofbeeldienge:Kusttram2.jpg|thumb|center|800px|[[Kusttram]]]]

{{commons|category:Coastal tram|Kusttrams}}

=='t Begun==
De kust krêeg eur vorme achter een overstromienge in 1404: de Sint-Elisabethsvloed. By die catastrofe woar'n d'r verschillige eilandjes in de Schelde weggespoeld en 't land overstroomd. Groaf Jan Zoender Vrêes gaf ipdracht om de bestoande dyk'n mè makoar te verbiend'n. En azo ontstoend de dyk van Duunkerke toe 't Sas van Gent.

==Gemêenten==
Van nôord noa zuud:

* [[Knokke-Heist]]
* [[Zêebrugge]]
* [[Blank'nberge]]
* [[D'n Oane]]
* [[Brênienge]]
* [[Ostende]]
* [[Middelkerke]]
* [[Nieuwpôort]]
* [[Koksyde]]
* [[De Panne]]

[[Categorie:Streke in West-Vloandern]]

[[nl:Vlaamse Kust]]
