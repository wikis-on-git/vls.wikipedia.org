Wallonië is de zudelike djelstoat va België e lopt geliek me et groendgebied vant Woals Gewest. De officiële vlagge va Wallonië goat were ip et oenderwerp van kunstenoare Pierre Paulus ut 1913. De oaftstad is Namen. Me 16.844 km² besloat et mjir dan 'n elft vant Belgische groendgebied. De inweuners va Wallonië wordn Woaln genoemd,  't komt verzekerst vant oed-Germoanse woord *Weleas, da oengevjir vrimden betekent, noamelik "Vrimden die e Romoanse (of Keltische) toale sprikt". Duitstoalign één et wel ne kjé over "Die Welsche Schweiz" as ze et over et Romoanstalige djil van Zwitserland klappn. Wok de noamen van Wallachije, de stam der Vlachen en Wales zoen die oorspronkelijke betjikenisse me zich mee één.
