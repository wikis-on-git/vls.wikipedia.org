{{veranderplat|Westouters}} 
'''Flor Barbry's Volkstoneel voor Frans-Vlaanderen''' (Frans: ''Théâtre populaire pour la Flandre française de Flor Barbry'') is e tonêelgezelschap van amateurs da optreedt in [[West-Vloandern]] e voerol i [[Frans-Vloandern]]. 

Nunder doel is om 't [[West-Vlams]] levendig t'oudn, ol weerskant'n van ''de Schreve''. Deur de verfranschieng van Frans-Vloandern wos 't er doar ol sedert 'n 18sn êeuw gèn Vlams theoter ne mè. Ze speeln in 't Westouters dialect en lett'n stief goed op dander nie te vele 'vrèmde' wôord'n in kommn.

== Geschiedenisse ==
't Gezelschap is eigentlik egroeid uut de verênigieng 'De Verbroedering' uut [[Westouter]]. 't Gezelschap noemde loater va tied "Volkstoneel voor Frans-Vlaanderen", en azo bestoat et ol sedert 1954. 

't Êeste stik da ze opvoernde wos ''En waar de Sterre bleef stille staan'' va [[Felix Timmermans]], in december 1954.

't Volkstoneel won in 1980 de 11ste André Demedtspries.

In 1986, achter de dôod va Flor Barbry, en ze 't na nem vernoemd. Barbry wos ni ollêne êen van d'oprichters, moar oek schriver, vertoaler, acteur e regisseur. Vanof da moment e Greta Barbry, ze dochter, de leidieng overenoomn, toet da ze stierf in 1999. Vanof ton, toet nu nog ossan, zin der vier menschen verantwôordelik. Roland Delannoy, e schôonzeune va Flor Barbry, is de vôorzitter.

== Externe koppelienge ==
* [http://www.volkstoneel.be/main.html Officieeln website]
* [http://www.sip.be/dialect/scholen/school9/toneel.htm Interview mè Roland Delannoy]


[[Categorie:Tonêel]]
[[Categorie:Euvelland]]
