'''Gille van Dadizele''' ([[Deizel]], [[1420]]- [[23 ogustus]] [[1506]]) was abdis in Marquette (in d'omgevienge van [[Rysel]], [[Frankryk]]). Ze was de tante van [[Ridder Jan van Dadizele]].

In 2003 krêeg de paster van Deizel een e-mail woarin da stound dat archeoloogn ip een site in Marquette e grafstêen gevoundn an van e zekere ''Gille de Dadizele''. Ze was van oadelikken ofkomst en de dochter van Jan (I) van Veerdeghem. Ze was klôosterzuster gewist en 22 joar abdis in d’[[abdye]] van Marquette (gesticht deur [[Groaf van Vloandern|gravinne]], [[Johanna van Constantinopel]] in [[1228]]).

Ze kwam verzekers in 't meisjespensionoat van d'abdye terechte achter dat eur voader stierf in 1424 en eur moeder in 1426. Ze stoat in de boekhoudienge van d'abdye vermeld  in 1464 tegoare met eur nichtje Katheline, de zuster van Ridder Jan. Ze droegn tegoare de kostn vo 't restaureern van de kapelle by d'abdye.

D'originele stêen van 't graf wordt bewoard in 't stadhuus van Marquette. Een platselikke kunstnoare, Francis Ravau, makte e replica van de stêen. 

Ip andriengn van Dadingisila, de heemkundige kring van Deizel et de replica in 2005 e plekke gekreegn in de crypte van de O.L. Vrouwebasiliek in Deizel dichte by de grafstêen van Ridder Jan.

[[Categorie: Môoslee]]
[[Categorie:Geschiedenisse van Vloandern]]
[[Categorie:Gêestelikke]]
