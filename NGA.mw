De '''NGA''' of '''Nieuw-Gentse Alliantie''' is e ludiekn actiegroup en politieke bewegienge die [[Gent]] ounofankelik wult. Êentige van nunder actiepuntn en betrekkienge up [[West-Vloandern|West-Vloamiengn]], woavan dan ze viendn dan der veel te vele zyn in Gent.

==Initiatiefnemers==
't Zyn mêerder initiatiefnemers, oundermêer Jan Beke, de zeune va 'n vroegern burgemêester Frank, Mong Cocquyt, Filip van Cleven, Nathan Hertogen, David De Beukelaer, Carlo Cangelli, Arne Descamps en Nicolaas Van Renne. Zevve beweirn ze da 't in 't hêle nie ludiek is, mo dôoserieus.

==Inspiroasche==
Verre olles van de NGA is achteredoan van de [[N-VA]] (noame en indêlienge van de site) en 't [[Vlams Belang]] (70-puntnplan van [[Filip Dewinter]], oofddoekn, GMO) of van olletwêe (ounofankelikeid).

==Ounofankelikeid==
Up 30 moarte van 2008 gon ze Gent ounofankelik verkloarn en de stadstoat uutroepn. Olle fêestelikeedn goan deuregoan byn Sint-Joacobs. 't Stoatsoofd van de Gentsche Vrystoat got de tsoar zyn en 'n dien ze paleis got in Moscou (e wyk in Ledeberg) stoan.

==70-puntnplan==
Nog nie olle puntn zyn inevuld, mo sommigte puntn goan specifiek over West-Vloamiengn:
*3. At 'n toevloed van West-Vloamiengn nie uutschidt, gon der radicoale aksches kommn van de NGA-miliesches, de GMO (Turbojugend Gent).
*4. Vervolgienge van de Gentsche supporters van [[Club Brugge]].
*7. Verplichte inburgeriengscursus voun olle Gentsche West-Vloamiengn (nie missn me West-Vlamsche Gentenoars). An ze nie wulln of verwyzn no de Verkloarienge van de Rechtn van de Mens, gon ze uuteweezn zyn no de goelags van Gentbrugge.
*21. West-Vloamiengn kunn in e beperkte moate e verbluufsvergunnienge krygn, ze krygn toune e zworte koarte. Voun dedie met en abonnement van Club Brugge, en telt dadde nie.
*26. Olle West-Vloamiengn moetn en oofddoek droagn.
*29. [[Yves Leterme]] meugt Gent ollêne nog binn me ze broek up ze knoezels en liefst me roaze pluumn in ze gat.


==Reaksche==
't Is ol vele commentoar up en kommn, oundermêer up forums. 't Volt doar up oe serieus dan sommigte menschn 't ollemoale neemn. Oundertusschn zyn der ouk ol êentige interviews round ewist up de radio (Radio 2) en in de gazette (Nieuwsblad).

===Teegnbewegiengn===
*[[WDF]] ([[West-Vlaams Democratisch Front]])
*[[NGA Busters]] (voun bedreigde West-Vloamiengn)
*[[WVB]] ([[West-VloamsBelang]])
*G plus

==Externe koppelienge==
*[http://www.gentonafhankelijk.org 'n Officieeln site van de NGA]
[http://bedreigdewestvlamingen.skynetblogs.be/ 'n Officieeln site van het verzet]
[[Categorie:Belgische actiegroep]]
[[Categorie:Gent]]
[[nl:N-GA]]
