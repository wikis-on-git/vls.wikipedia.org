[[Ofbeeldienge:Sulfur powder.jpg|right|thumb|150px|Zwoavelpoeier.]]
'''Zwoavel''' is e [[chemisch element]] me [[atoomnummer]] 18. 't Behoort toe de zuurstofgroep en de ni-metaaln. 't Symbool van zwoavel is S.

== Vôorkomn ==
Zwoavel is e toamelik courante groendstoffe. De belangrykste bronn zyn zwoaveloudende mineraaln. Doarin wordt er nog e verschil gemakt tussen sulfoatoudende (SO<sub>4</sub>) en sulfietoudende (SO<sub>3</sub>).
Vodder komt da ook nog vôorn in orgoanische zwoavelverbiendiengn en gasn (gelik vulkoanische gasn).
<br>Zwoavel komt ôok vôorn in de mêeste eiwittn. 't Es verantwôordelik vôor de reuke van dermgoaze, oardgoaze en van eiers. Oat een ei begunt te vorten komt 'r vergiftigde zwoavelwoaterstoffe (H<sub>2</sub>S) vry, 'tgêen gebreukt wirdt vôor stienkbommen.

== Bereidienge ==
Zwoavel is ni zo moeilik te maakn. 't Voordêel is da we da geweun zuver uut de groend kunn aaln, of toch byna zuver (99,5% oengeveer). Da wordt op e speciale maniere gedoan, 't Frasch-proces genoamd.
Je ku ook zwoavel aaln uut verbiendiengn, gelik (oard)olie. Ze zettn da eerst omme in woaterstofsulfide (da straf riekt en giftig is), en tonne zetn ze da omme in SO<sub>2</sub>, woaruut da ze utendelik zuvere zwoavel kunn aaln.

== Toepassiengn ==
Zwoavel wordt in 'n industrie vele gebruukt. 't Dient als groendstoffe vo vele verbiendiengn. E poar voorbeeldn zyn sulfers, mest, zwoavelzeur, [[poer]] ([[poer|buskruut]]), vierwerk en batteryen. Dankzy zwoavel en zuurstoffe kant de natuurlike wêke catchou gevulkaniseerd weirden, 'tgêen toeloat om de gewilde sterkte en artehie van den industriële catchou te bekommn.

[[Categorie: Chemisch element]]
[[nl:Zwavel]]
