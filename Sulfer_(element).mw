'''Zwoavel''' is e chemisch element me atoomnummer 18. 't Behoort toe de zuurstofgroep en de ni-metaaln. 't Symbool van zwoavel is S.


== Voorkomn ==
Zwoavel is e toamelijk courante groendstoffe. De belangriekste bronn zien zwoaveloedende mineraaln. Dorin wordt er nog e verschil gemakt tussen sulfoatoedende (SO<sub>4</sub>) en sulfietoedende (SO<sub>3</sub>).
Vodder komt da ook nog voorn in in orgoanische zwoavelverbiendiengn en gasn (gelik vulkoanische gasn).


== Bereidienge ==
Zwoavel is ni zo moeilk te maakn. 't Voordèèl is da we da geweun zuver ut de groend kunn aaln, of toch biena zuver (99,5% oengeveer). Da wordt op e speciale maniere gedoan, 't Frasch-proces genoamd.
Je ku ook zwoavel aaln ut verbiendiengn, gelik (oard)olie. Ze zetn da eerst omme in woaterstofsulfide (da straf riekt en giftig is), en tonne zetn ze da omme in SO<sub>2</sub>, worut da ze utendelik zuvere zwoavel kunn aaln.

== Toepassiengn ==
Zwoavel wordt in dn industrie vele gebrukt. 't Dient als groendstoffe vo vele verbiendiengn. E poar voorbeeldn zien sulfers, mest, zwoavelzeur, vierwerk en batteriejn.
