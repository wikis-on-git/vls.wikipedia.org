De '''pense''' is een voormage by de [[erkauwers]] lik [[koe]]ien, [[schoap|schapen]] en buffels. 

In de pense kunn die beesten [[gas]] (graminea) vertêern en alle meugelik plantaardig materiaal die [[ruwe celstoffe]] bevat deur de vele soorten bacteriën, protozoa en schimmels die doa leven. Bevoorbeeld de [[melkzeurbacteriën]] breken ruwe celstoffe of toet melkzeur. Da melkzeur kan den herkauwer resorberen, en gebruken voe te groeien of voe melk te maken. 

Deurdat vele van die microbiële afbraakprocessen in de pens [[exotherm]] zyn, dat er dus warmte vrykomt, en koeien gelik van binn in under lyf een eigen chauffage-systeem. Ze moeten continu warmte ofvoeren van diene pens. Da makt da erkauwers in 't algemeen een heel ander koedegevoel en dan mensen. Deur die warmte, geproduceerd in de pense, voelen koeien under ip under best by temperateuren tusschen de -5°C en +23°C.

Die andere temperateurscomfortzones da runders en deur under pense jaagt dikkers dierenbeschermers ounterecht ip tegen koeiboeren. Der zyn dikkers dierenbeschermers lik van bevoorbeeld [[Veeweide]] die proberen ip de tillevisie te geraken met filmptjes over koeien die nog buten lopen by 't [[vriespunt]]. Ze spelen do by in ip de emoties van de mensen die van koeien in 't bezounder en van herkauwers in 't algemeen niet kenn. 

Met [[probiotica]] is 't meugelik om herkauwers te laten leven ip minderwêerdige producten. In extensieve landbouwstreken lik in Australië krygen de runders vele probiotica wo mee da ze oed gas en van alle soorten onkruud en struken kunn vertêeren. Met probiotica worn surtoe melkzeurbacteriën lik Lactobacillus farciminis en gisten angeduud. 't Principe achter probiotica is da je in de pense extra vele goeie bacteriën en gisten bin bringt wo deure dat er ip de wanden van de pense minder anhechtingspleksjes zyn voe ziekteverwekkende bacteriën enerzyds, en anderzyds dat die toegediende micro-organismen al die taaie stengels vul me ruwe celstoffe ommezetten voe 't rund naar melkzeur en microbiële eiwitten.

==Varia==
En pense wordt ôok in het West-Vlamsch gebruukt om ne bolg, balg, biertunne of simpelweg nen dikkn buuk an te duden.

Pensejoagers zyn gasten die in den duuk wild vangn, stropers dus. Ze jagen meestal ip klêen wild, eigenlik stelt 't financieel niet voorn. Pensejagen is surtoe een spelletje da ze spelen met de lokale authoriteiten: 't is geêstig om etwuk te doen die nie mag.

[[Categorie:Orgoan]]

[[de:Pansen]]
[[en:Rumen]]
[[eo:Rumeno]]
[[fi:Pötsi]]
[[fr:Panse]]
[[it:Rumine]]
[[ja:ミノ]]
[[mk:Бураг]]
[[nl:Pens]]
[[pl:Żwacz (przeżuwacze)]]
[[sv:Våm]]
[[tr:Rumen]]
[[wa:Panse]]
