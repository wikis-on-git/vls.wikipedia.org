{{plat|Mêesns}}
{{infobox Belgische gemêente|
|naam=Stad Mêesn
|officieel=Mesen
|kaart=[[Ofbeeldienge:MesenLocatie.png|250px]]
|kaartbijschrift=ligginge binnen het arrondissement Ippr<br/> in de provinsje West-Vloandern
|wapen= 
|vlag=Mesenvlag.gif
|gewest=VLA
|provincie=WVLA
|arrondissement=[[Arrondissement Ippr|Ippr]]
|nb=50°45'
|ol=02°54'
|opp=3,58
|inw=988
|mannen=50,10%
|vrouwen=49,90%
|dichtheid=276
|0-17=19,98
|18-64=59,94
|65=20,08
|buitenlanders=11,95
|werkloos=14,29
|postcode=8957 
|deelgemeente=Mêesn
|burgemeester=Sandy Evrard
|bestuur=MLM
|partijen=MLM<br />[[CD&V | MDM]]
|zetels='''7'''<br />5<br />2
|netn=057
|web=[http://www.mesen.be/ www.mesen.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Mêesn''' (officieel [[Nederlands]]: ''Mesen'') is een steej in [[West-Vloandern]]. 't Is officieel 't klènste stadje van [[België]]. Mêesn legt juste lasen 't [[Euvelland]]. 't Is een steej op z'n eigen omdan d'r oek faciliteiten zyn voe Franstoaligen. D'r weun om en bie de 1.000 menschen.

==Kernn==
De gemêente Mêesn e mor êen kern, 't stadscentrum zevve. Da centrum legt teegn de nôordgrenze van de gemêente, en e stik van de bebouwienge spreidt nem uut op 't groendgebied van [[Wytschoate]] in de gemêente [[Euvelland]].  

Te westn van 't groendgebied roend de stadskern legt er een ofgezoenderd stiktje groendgebied. Die [[enclave]] legt tusschn [[Wytschoate]] en [[Ploegsteirt]]. Mêesn is êen van de drie Belgische gemêentes die uut mêerder, niet a makoar grenz'nde stikk'n bestoan. D'ander twêe zien [[Elsene]] en [[Baarle-Hertog]].

De zuudgrenze van Mêesn wordt gevormd deur de [[Douvebeke]].

De gemêente Mêesn grenst deur ze klêne oppervlakte an nie vele ander dorptjes of gemêentn:
{| align="left"
|-
|
*a. [[Wytschoate]] (gemêente Euvelland)
*b. [[Woastn (België)|Woastn]] (stad Koomn-Woastn)
*c. [[Ploegsteirt]] (stad Koomn-Woastn)
|}
<br clear="left" />
===Koarte===
[[Ofbeeldienge:MapMesen.svg|thumb|450px|left|Mêesn, groendgebied en buurgemêentn. De gele stikk'n zien bebouwde kernn.]]
<br clear="left" />

== Bezienswoardigheed'n ==
* Veel kerkoov'n ut 'n [['14 - '18 | Êestn Weireldôorlog]]. 
* De [[Sint-Nikloajkerke (Mêesn)|Sint-Nikloajkerke]] die in de volksmoend "'n Dikkop" wordt genoemd. "Dikkopp'n" is sedertdien oek de bienoame van de Mêesnoars.
* Oender de Sint-Nikloajkerke legt er e Romaanse crypte uut den 11stn êeuw. Doa legt er oek e gedenkploate voa [[Adela van Mêesn]]. 
[[Ofbeeldienge:Iersvredespark.JPG|thumb|left|250px|De tôorn in 't Iers Vredespark]]<br>
* De tôorn in 't Iers Vredespark: e monument ter êre van ol de Iersche soldoatn (zowel katholykn als protestantn) die zie-a-zie mè makoar gevochn en tegen de Duutsche. 't Wos inhuldigd op 11/11/1998 deur Mary McAleese (president van Ierland), keuneginne Elizabeth II van [[Iengeland]] en keuning Albert II van [[België]].
* Z'en oek e nieuw hotel vo de joenge gasten uut Ierland. 't Is è sjiek spel.

== Geschiedenisse ==
* De glôrietyd van Mêesn legt ol lange in 't verleden. In 'n tyd van de loakenindustrie (12stn êeuw) wos de stad redelik belangryk, want ze lag op de roete tusschen [[Riesel]] (Lille) en Ieper. Lik ol de grôte sted'n a ze e joarmart. Doarachter kwam et verval. 
* In 'n Êestn Weireldôorlog wos de stad compleet plat gebombardeerd, want in 1917 wos 't er een zwoarn veldslag tusschen de Geallieerde en 'n Duuts: [[de Twède slag om Mêesn]].  
* Mêesn probeert nu voerol de toeristische kaarte te trekk'n. De stad positioneert ze zev'n als vredesstad. Vele toeristn ut 't Gemenebest passeer'n oek ol Mêesn als ze nar [[Ieper]] en Passchendoale komn.

== Polletiek ==
De burgemeester is Sandy Evrard. Sandy is van [[VLD | de blauwe]]. De blauwe en ol sedert 'k weetni oe lange de mêerderyd in Mêesn: achter de gemêenteverkiezingn van 2006 is de situoasje als volgt: 
* MLM (Mesense Liberalen/Liberaux Messinois): 5 zetels 
* MDM (Mesense Democraten/Démocrates Messinois): 2 zetels <br>
Mêesn komt dikkers in 't nieuws omda de gemêentebelasting'n zo oge legg'n. Da komt volgens de mêerderyd omdat 't zuk e klêen stadje is da voer olles zelve moet opdroajn. 
Oe da 't oek is: in een enquête oender de eigen bevoking va Het Nieuwsblad (4/9/2006) kwam Sandy Evrard na vôorn as de sympathiekstn burgemêester va Vloandern.

==Trivia==
* Mêesn is verbroederd mè Featherston, e stadje in [[Nieuw-Zêeland]].
* Op 25 oktober 2006 teldige Mêesn vôo 't êest in zeven joar were mêer of duusd inweuners. A ze da azo kun oudn voer e poar joar, toen meugn z'in 2012 twè zetels biezettn in de gemêenteroad (va 7 na 9).

==Externe koppelienge==
*[http://www.mesen.be De officiële website van stad Mêesn]

{{GemêentnWVL}}
[[Categorie:Stad in West-Vloandern]]
[[Categorie:Mêesn]]

[[de:Mesen]]
[[en:Mesen]]
[[eo:Mesen (Belgio)]]
[[fr:Messines]]
[[nl:Mesen]]
[[sv:Mesen]]
