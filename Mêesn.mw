{{infobox Belgische gemêente|
|naam=Stad Mjeesn
|officieel=Mesen
|kaart=[[Image:MesenLocatie.png|250px]]
|kaartbijschrift=ligginge binnen het arrondissement Ippr<br/> in de provinsje West-Vloandern
|wapen= 
|vlag=Mesenvlag.gif
|gewest=VLA
|provincie=WVLA
|arrondissement=[[Arrondissement Ippr|Ippr]]
|nb=50°45'
|ol=02°54'
|opp=3,58
|inw=988
|mannen=50,10%
|vrouwen=49,90%
|dichtheid=276
|0-17=19,98
|18-64=59,94
|65=20,08
|buitenlanders=11,95
|werkloos=14,29
|postcode=8957 
|deelgemeente=Mjeesn
|burgemeester=Sandy Evrard
|bestuur=MLM
|partijen=MLM<br />[[CD&V | MDM]]
|zetels='''7'''<br />5<br />2
|netn=057
|web=[http://www.mesen.be/ www.mesen.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Mjeesn''' (officieel [[Nederlands]]: ''Mesen'') is een steej in [[West-Vloandern]]. 't Is officieel 't klènste stadje van [[Belgie]].

== Algemjèn ==
* Mjeesn legt juste lâs'n 't [[Euvelland]]. 't Is een steej op z'n eigen omdan d'r oek faciliteiten zien voe Fraastoaligen. D'r weun om en bie de 1.000 menschen.
* Mjeesn is verbroederd mè Featherston, e stadje in [[Nieuw-Zeeland]].

== Bezienswoardighed'n ==
* Veel kerkoov'n ut 'n [['14 - '18 | Êestn Weireldôorlog]]. 
* De Sint-Nikloajkerke die in de volksmoend "'n Dikkop" wordt genoemd omwille va ze roend'n top.
[[Image:Mesen_kerk.JPG|thumb|left|250px|De kerke va Mêesn]]<br>
* Oender de Sint-Nikloajkerke legt er e Romaanse crypte uut den 11stn ièuw. Dat is 't ênige geklasseerde monument va Mêesn. Doa legt oek [[Adela van Mêesn]] (°1009 - 8 januari 1079) begroaven. Adela wos e dochter van Robert II, e keunienk va [[Vrankrik]] en getrouwd mè groaf Boudewijn V van [[Vloandern]].
[[Image:Iersvredespark.JPG|thumb|left|250px|De tôorn in 't Iers Vredespark]]<br>
* De tôorn in 't Iers Vredespark: e monument ter êre van ol de Iersche soldoatn (zowel katholiekn als protestantn) die zie-a-zie mè makoar gevochn en tegen de Duutsche. 't Wos inhuldigd op 11/11/1998 deur Mary McAleese (president van Ierland), keuneginne Elizabeth II van [[Iengeland]] en keuning Albert II van [[Belgie]].
* Z'èn oek e nieuw hotel vo de joenge gasten uut Ierland. 't Is è sjiek spel.

== Geschiedenisse ==
* De glorietied van Mjeesn legt ol lange in 't verleden. In 'n tied van de loakenindustrie (12de ièuw) wos de stad redelik belangriek, want ze lag op de roete tusschen Riesel (Lille) en Ieper. Lik ol de grôote sted'n a ze e joarmart. Doarachter kwam et verval. 
* In 'n Ièstn Wèreldôorlog wos de stad compleet plat gebombardeerd, want in 1917 wos 't er een zwoarn veldslag tusschen de Geallieerde en 'n Duts: [[de Twède slag om Mjeesn]].  
* Mjeesn probeert nu voerol de toeristische koarte te trekk'n. De stad positioneert ze zev'n als vredesstad. Vele toerist'n ut 't Gemenebest passeer'n oek ol Mjeesn als ze nar [[Ieper]] en Passchendoale komn.

== Polletiek ==
De burgemeester is Sandy Evrard. Sandy is van [[VLD | de blauwe]]. De blauwe en ol sedert 'k weetni oe lange de mièrderied in Mjeesn: achter de gemiènteverkiezingn van 2006 is de situoasje als volgt: 
* MLM (Mesense Liberalen/Liberaux Messinois): 5 zetels 
* MDM (Mesense Democraten/Démocrates Messinois): 2 zetels <br>
Mjeesn komt dikkers in 't nieuws omda de gemièntebelasting'n zo oge legg'n. Da komt volgens de mièrderied omdat 't zuk e klièn stadje is da voer olles zelve moet opdroajn. 
Oe da 't oek is: in een enquête oender de eigen bevoking va Het Nieuwsblad (4/9/2006) kwam Sandy Evrard na vôorn as de sympathiekstn burgemièster va Vloandern.

==Externe koppelienge==
*[http://www.mesen.be De officiële website van de steej]

{{HemeentnWVL}}
[[category:Belgische stad]]
[[category:Stad in West-Vloandern]]

[[de:Mesen]]
[[en:Mesen]]
[[eo:Mesen (Belgio)]]
[[fr:Messines]]
[[nl:Mesen]]
[[sv:Mesen]]
