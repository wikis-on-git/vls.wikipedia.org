[[Ofbeeldienge:Betelgeuse star (Hubble).jpg|thumb|In december 1996 makte [[NASA]] bekend dat Betelgeuze d'eeste [[sterre]] wos buutn de [[zunne]] woavan da de Hubble ruumtelescoop foto's èt keunn moakn.]]

'''Betelgeuze''' (''alpha Orionis'') is achter [[Rigel]] de helderste sterre in et [[sterrebeeld]] [[Orion (sterrebeeld)|Orion]].

De noame van de sterre es van oorsproung Aroabisch. In die toale noemt ze ''yad al-djoeza'' (and van 'n reus), moar deur e leesfoute es de sterrenoame in westerse toaln ofgeleid van ''ibt al-djoeza'' ('n oksel van 'n reus). De spellienge ''Betelgeuze'' es Iengels. In 't Vlams spreekn me wyder da meestol uut lik of dat et geschreevn stoat.

Betelgeuze es ne [[veranderlikke sterre|veranderlikken]] roojn [[superreus]] mè en periode van enigste ounderden doagn. Achter de [[zunne]] es datte de sterre mè de grotstn schynboarn diamèter, 0,047 [[boogseconde|boogsecondn]] (de zunne es 30 boogminuutn), en doardeure es Betelgeuze, oe je ze extreem vergroddert, te ziene lik e schyve. In 't echte es de sterre 750 keers zo groot lik de zunne.

Betelgeuze es an 't ende van eur leevn. Ze kut olle momente ountploffn lik [[supernova]]. "Olle momente" moe je wel nie te letterlik uppakkn want 't es en astronomische moatstoave, 't kut nog gemakkelik tienduuzenden joarn duurn. Moar oe't et goat gebeurn, goat de sterre byzounder helder zyn, verzekers [[magnitude]] -10. Dat es à peu près 250 keers ze straf lik de planete Venus (magnitude ca. -4) en nie veel zwakker dan de vulle [[moane]] (magnitude -12,5).

==Externe koppeliengn==
*[http://www.alcyone.de/SIT/bsc/ Bright Star Catalogue]

[[Categorie:Sterre]]

[[bg:Бетелгейзе]]
[[ca:Betelgeuse]]
[[cs:Betelgeuze]]
[[da:Betelgeuse]]
[[de:Beteigeuze]]
[[en:Betelgeuse]]
[[eo:Betelĝuzo]]
[[es:Betelgeuse]]
[[fa:ابط‌الجوزا]]
[[fi:Betelgeuze]]
[[fr:Alpha Orionis]]
[[gl:Betelgeuse]]
[[he:בית אל-ג'וז]]
[[io:Betelgeuse]]
[[is:Betelgás]]
[[it:Betelgeuse]]
[[ja:ベテルギウス]]
[[ka:ბეთელჰეიზე]]
[[ko:베텔게우스]]
[[lt:Betelgeizė]]
[[nl:Betelgeuze]]
[[no:Betelgeuse]]
[[pl:Betelgeza]]
[[pt:Betelgeuse]]
[[ru:Бетельгейзе]]
[[sk:Betelgeuze]]
[[sr:Бетелгез]]
[[sv:Betelgeuse]]
[[ta:திருவாதிரை (நட்சத்திரம்)]]
[[tr:Betelgeuse]]
[[uk:Бетельгейзе]]
[[zh:參宿四]]
