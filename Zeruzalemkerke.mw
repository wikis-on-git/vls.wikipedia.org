{{plat|Brugs}}

[[Ofbeeldienge:Zeruzalemkerke.JPG|thumb|left|De Zeruzalemkerke]]
Eèn van de merkweirdigste kerken van [[Brugge]] is de '''Zeruzalemkerke'''.  Z’eet ur defynitief uutzicht gekregen tusschen [[1470]] en [[1480]].  Volgens d’overleverynge is ’t 'n woare copieë van de Illige Grafkerke in Zeruzalem.  De familie Adornes, die ut [[Genua]] kwaamp, eet de kerke gebouwd en ’t was Anselmus Adornes die in 1470 en ’71 vo 14 moanden in Zeruzalem gewist was die de defnitieve plannen utgevoerd eet.
<p>
De kerke is eigenlyk un mausolee geworden vo Anselmus Adornes en z'n vrouwe, Margaretha van der Banck.  Under praalgraven stoan nog oltyd in ’t midden van de kerke.  Adornes was lid gewist van d’ Orde van de Schotse Eènhoor’n  en persoanlykk'n advizeur van de Schotse keunink James III.  Dorom is ’t mo juuste z'n erte die in ze graf in Brugge ligt en de reste van z'n lichaam in [[Schotland]].
<p>
D’echte Illige Grafkerke in Zeruzalem is in de 16ste èèuwe ofgebrand, woardeure da de Brugse versie d'enigste is die een gedacht gift van oe da ze der moet ût gezien en. In Brugge is de Zeruzalemkerke d'enigste kerke die gespoard gebleven is van de [[bêeld'nstorm]].

[[Categorie:Brugge]]
[[Categorie:Keirke in West-Vloandern]]

[[nl:Jeruzalemkerk]]
