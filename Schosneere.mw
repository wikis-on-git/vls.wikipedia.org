E '''schosnjeere''' of e '''sesjniele''' is e [[groensel]] da in den eesten elft va'n voarige eeuw redelik alhemeen was. De bienoame is winterasperge of armeleuzeasperge. In [[Vrankrik]] klappn ze va salsifis.

't Trekt ip een [[asperge]] mao der zit e zwarte schelle roend. Die pele makt daj der zwart 'an'n va kriegt. 't Is vele werk voe da der of te doen. 

As ze gescheld zien, moej z'in stikskes snien van 2 toe 4 centimeter. Toen kok je ze med e scheutje azien omda ze schoene bljeek zoen bluuvn en ton moej z'ofwerkn med e bechamelsause.

==Inhoedstoffn==

De [[voediengswaordedeclaraasje|voediengswaorde]] van 100 hram vesche schosneren is:
	
{| border="1"
|-----
| Enerhetische waorde || 	69 [[kcal]] / 289 [[kilojoule|kJ]]	
|-----
| [[Koolhydraot|Koolhydraoten]] || 	    12,5    hram	
|-----
| [[Prote√Øne|Eiwit]]	       ||             1,5    hram 	
|-----
| [[Vet]] || 	    0,5  hram 
|-----
| [[Vitamine C]] || 	    5   mg 
|-----
| [[Vitamine B1]] || 	    0,05 mg
|-----
| [[Vitamine B2]] || 	    0,02 mg 
|-----
| [[Kalium]] || 400 mg
|-----
| [[Calcium]] || 	    60   mg 
|-----
| [[Iezer (voedienge)|Iezer]] 	        || 	    1,5  mg 	
|}

==Tjeelt==
Schosneren wordn ip zandhroend ter plekke hezaoid tussn olf april en behun meie. Az ze te vroeh hezaoid zien, kunn de plantn haon bloein, mao de wortels bluuvn wel eetbaor. Den afstand tussn de reekn is 20 toe 25 cm, en in de reke tussn 7 toet 8 cm. Ze kunn uuthedaon wordn vanaf 't ende van oktober. De wortels kunn teehn de wienter, en kun hjeel de wienter uuthedaon wordn, voe zolange of dat de hroend nie bevroorn is. De wortels kunn toe 50 cm lange wordn. Voe z'uut te doen met dn and, moej med e [[spa]] langs de wortels e diepe herre delven, en ton kuj z'uut de hroend aolen.
[[Category:groensel]]

[[nl:schorseneer]]
