De '''sesnjielen''', '''schosnjeere''' of schorseneren zeun en groensel da in den iersten elft van voarige eeuwe redelik algemien was. De bienoame is winterasperge of armeleuzeasperge. In Vrankrik klappen ze van salsifis.

t'trekt op een asperge moar er zit en zwarte pellerond. En die pelle moakt dajer zwarte handen van krigt; het bleuft er doagen anplakken. Ze vroagen  veel werk om die pelle deraf te skellen. Onder andere doarom zie je minder en minder sesnjielen. 

Oan ze geskeld zin moe je ze in stikskes snien van 2 à 4 centimeter. Toen koken met een scheutje azin omda ze skoane bliek zoen bleuven. En toen afwerken met en bechamelsause.

==Inhoedstoffn==

De [[voediengswaordedeclaraasje|voediengswaorde]] van 100 hram vesche schosneren is:
	
{| border="1"
|-----
| Enerhetische waorde || 	69 [[kcal]] / 289 [[kilojoule|kJ]]	
|-----
| [[Koolhydraot|Koolhydraoten]] || 	    12,5    hram	
|-----
| [[Proteïne|Eiwit]]	       ||             1,5    hram 	
|-----
| [[Vet]] || 	    0,5  hram 
|-----
| [[Vitamine C]] || 	    5   mg 
|-----
| [[Vitamine B1]] || 	    0,05 mg
|-----
| [[Vitamine B2]] || 	    0,02 mg 
|-----
| [[Kalium]] || 400 mg
|-----
| [[Calcium]] || 	    60   mg 
|-----
| [[Iezer (voedienge)|Iezer]] 	        || 	    1,5  mg 	
|}

==Tjeelt==
Sesnjelen wordn ip zandhroend ter plekke hezaoid tussn olf april en behun meie. Az ze te vroeh hezaoid zien, kunn de plantn haon bloein, mao de wortels bluuvn wel eetbaor. Den afstand tussn de reekn is 20 toe 25 cm, en in de reke tussn 7 toet 8 cm. Ze kunn uuthedaon wordn vanaf 't ende van oktober. De wortels kunn teehn de wienter, en kun hjeel de wienter uuthedaon wordn, voe zolange of dat de hroend nie bevroorn is. De wortels kunn toe 50 cm lange wordn. Voe z'uut te doen met dn and, moej med e [[spa]] langs de wortels e diepe herre delven, en ton kuj z'uut de hroend aolen.


[[Category:groensel]]

[[nl:schorseneer]]
