{{Taxobox_begin | color = lightgreen | name = Schosneeren}}
{{Taxobox_image | image = [[Ofbeeldienge:Schwarzwurzeln.jpg|270px|Schosneere]]| caption = }}
{{Taxobox_begin_placement | color = lightgreen }}
{{Taxobox_regnum_entry | taxon = [[Plantn|Plantae]] (Plantn)}}
{{Taxobox_divisio_entry | taxon = [[Bedektzaodihen|Magnoliophyta]] (Bedektzoadigen)}}
{{Taxobox_classis_entry | taxon = [[Twizaodlobbihen|Magnoliopsida]] (Twizoadlobbigen)}}
{{Taxobox_ordo_entry | taxon = [[Asterales]]}}
{{Taxobox_familia_entry | taxon = [[Asteraceae]] (Composietnfamielje)}}
{{Taxobox_genus_entry | taxon = ''[[Scorzonera]]'' }}
{{Taxobox_end_placement}}
{{Taxobox_section_binomial_simple | color = lightgreen| binomial_name = Scorzonera hispanica}}
{{Taxobox_image | image = [[Ofbeeldienge:Schorseneer plant Scorzonera hispanica.jpg|270px|Schorsneere]]| caption = }}
{{Taxobox_end}}
E '''schossenele''' of e '''sesnêle''' is e [[groensel]] da in den êesten elft van 'n vôrige eeuw redelyk algemêen wos. De bynoame is winterasperge of armeluzeasperge. 

't Trekt ip een [[asperge]] moa der zit e zwarte schelle rond. Die pele makt da j' der zwart' and'n van krygt. 't Is vele werk voe da der of te doen. 

A ze gescheld zyn, moe je z'in stikskes snyen van 2 toe 4 centimeter. Toen kok je ze met e scheutje azyn omda ze schône blêek zoen bluuvn en ton moe je z'ofwerk'n met e bechamelsause.

Vô de verskillende noamen van de schossenele in de Vlamse streekdialecten, zie de tabelle in [[West-Vlams]]. In [[Vrankryk|Vrankryk]] klapp'n ze van salsifis.
==Inhoudstoffn==

De [[voediengswoardedeclaraasje|voediengswoarde]] van 100 gram vesche schossenelen is:
	
{| border="1"
|-----
| Energetische woarde || 	69 [[kcal]] / 289 [[kilojoule|kJ]]	
|-----
| [[Koolhydraot|Koolhydroaten]] || 	    12,5    gram	
|-----
| [[Proteïne|Eiwit]]	       ||             1,5    gram 	
|-----
| [[Vet]] || 	    0,5  gram 
|-----
| [[Vitamine C]] || 	    5   mg 
|-----
| [[Vitamine B1]] || 	    0,05 mg
|-----
| [[Vitamine B2]] || 	    0,02 mg 
|-----
| [[Kalium]] || 400 mg
|-----
| [[Calcium]] || 	    60   mg 
|-----
| [[Yzer (voedienge)|Yzer]] 	        || 	    1,5  mg 	
|}

==Têelt==
Schossenelen word'n ip zandgrond ter plekke gezoaid tussn olf april en begun meie. A ze te vroeg gezoaid zyn, kunn'n de plantn goan bloein, moa de wortels bluuvn wel eetboar. Den afstand tussn de reek'n is 20 toe 25 cm, en in de reke tussn 7 toet 8 cm. Ze kunn'n uutgedoan word'n vanaf 't ende van oktober. De wortels kunn'n teegn de winter, en kunn'n hêel de winter uutgedoan word'n, voe zolange of dat de grond nie bevroorn es. De wortels kunn'n toe 50 cm lange word'n. Voe z'uut te doen met d'and, moe j' met e [[spa]] langs de wortels e diepe gerre delven, en ton kun je z'uut de grond oalen.

Schossenelen zyn dus êen van de zeldzoame groensels da je deur de winter kud eetn.
[[Categorie:groensel]]

[[nl:schorseneer]]
