'''Robert II van Artois''' of "van Artesië" ([[17 september]] [[1250]] – [[Kortryk]] [[11 juli]] [[1302]]) was een postume zeune van graaf Robert I van Artesië en Mathildis van Brabant (en dus een klêenzeune van de [[Vrankryk|Fransche]] keunink Lodewijk VIII), en was graaf van Artesië van by z'n geboorte.

In [[1270]] deed y mee an de achtste [[kruustocht]] no Tunis. In [[1296]] versloegt y de [[Iengeland|Iengelse]] in Aquitanië. Ip [[20 ogustus]] [[1297]] versloegt y in Bulskamp by [[Veurne]] de Vlamingn woadeure dan de Fransche 't graafschap kunnn bezettn. In die slag sneuveldige z'n zeune.

Je was een nounkel van de Fransche keuniginne en wer beschouwd ols de beste bevelebber van Frankryk.  't Was ton oak logisch dat de Fransche keunink [[Filips de Schone]] em an 't oofd stelde van 't ridderleger da de Vlamingn in 1302 een lestje moest lêern. Moa de slag ip den 11ste juli, die loater de [[Guldnspoornslag]] genoemd wer, is den oundergank gewordn van 't Fransche leger en van Robert van Artois zelve.  Ip 't moment dat y kost in de Vlamsche rangn deurebreekn werd y deur [[Willem van Saeftinghe]] van z'n pêerd gesleegn.  Volgenst sommigste kroniekschryvers wildet y em overgeevn, mo kendn de Vlamingn gin genade.  

[[Categorie: Middelêeuwen]]

[[de:Robert II. (Artois)]]
[[el:Ροβέρτος Β' του Αρτουά]]
[[en:Robert II of Artois]]
[[es:Roberto II de Artois]]
[[fr:Robert II d'Artois]]
[[hu:II. Robert d'Artois]]
[[nl:Robert II van Artesië]]
[[pl:Robert II d'Artois]]
[[pt:Roberto II de Artois]]
[[ru:Роберт II д'Артуа]]
