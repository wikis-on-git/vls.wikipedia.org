{{plat|Poperiengs}}
'''Sint-Bernardus''' is e brouwery uut [[Woatou]].

==Geschiedenisse==
In de [[19sn êeuw]] wêekn de poaters van 'n [[Catsberg]] uut na Woatou, omda ze probleemn aan mi 'n polletiek in [[Vrankryk]]. Ze kwaamn an geld mi koas te moakn. Achter [[1930]] kêerdn ze were na Vrankryk, omda ze doa intusschen miender vyandig tegen nunder stoegen. Evarist Deconinck pakte de koasmoakery over.

Kort achter 'n [[Twêede Weireldoorloge|Twiddn Weireldôorlog]] beslissnde de trappistn va [[Trappist Westvleteren|St. Sixtus]] va zelve gin bier ne mi te moakn. Ze vroegn an Deconinck om 't bier voe nunder te brouwn, wuk da 'n toet [[1992]] edoan et. 
Oendertusschen wos de produuscje van koas estopt, en woarn olle machienn verkocht an e melkery uut [[Poperienge]]. Sedert 1992 beslissnde de [[Trappist|Trappistn]] dat olle Trappistebier binn de meurn van d'abdy moest ebrouwn zyn om de noame 'Trappist' te verdienn. Dat wos 't ende van de produucsje van de Sixtus biern, en toen is de brouwery overeschoakeld op een eign merk: St. Bernardus. 

==Productn==
*St. Bernardus Abt 12: e doenkerbruun biertje van oge gistienge, mi een alcoolghalte va 10.5%.
*St. Bernardus Prior 8: e rôo/paars biertje van oge gistienge, mi een alcoolghalte va 8%.
*St. Bernardus Pater 6 of kortweg 'poater' (6.7%).
*St. Bernardus Tripel: e blêek amberkleurig bier van 8%.
*Watou Tripel: e zocht, blêek biertje.
*St. Bernardus Witbier: e witbier.
*Grottenbier

==Externe koppelienge==
*[http://www.sintbernardus.be/nl De website van de brouwery]

[[Categorie:Brouwer]]
[[Categorie:Bier]]
[[category:Poperienge]]

[[en:St. Bernardus]]
[[nl:Sint Bernardus (bier)]]
