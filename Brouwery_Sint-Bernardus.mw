{{veranderplat|Poperiengs}}

'''Sint-Bernardus''' es een brouwery uut [[Watou]].

==Geschiedenisse==
In de [[19de eeuw]] weekn de poaters van de [[Catsberg]] uut noa Watou, omda ze probleemn oan met de polletiek in [[Vrankryk]]. Ze kwaamn an geld deur koas te moakn. Achter [[1930]] kêerdn ze were noa Vrankryk, omda de vijandige sfere verdweenn wos. Evarist Deoninck pakte de koasmoakery over.

Kort achter de [[Twêede Weireldoorloge]] besliste de trappistnabdy [[Trappist Westvleteren|St. Sixtus]] voo zelve gin bier mêe te moakn. Ze vroegn an Deconinck om het bier voo zudder te brouwn, wa da tot [[1992]] gebeurd es. Ondertussn woas de productie van koas gestopt en woarn olle massinn verkocht an een melkery uut [[Poperienge]]. Vanof 1992 beslootn de [[Trappist|Trappistn]] dat olle Trappistebier binn de meurn van de abdyn moest gebrouwn weirdn om de noame 'Trappist' te verdienn. Da wos et einde van de productie van de Sixtus biern, en es de brouwery overgeschoakeld op een eign merk: St. Bernardus. 

==Productn==
*St. Bernardus Abt 12: een donkerbruun bierke van ôge gistienge, met een alcoholgehalte va 10.5%.
*St. Bernardus Prior 8: een rôo/poars bierke van ôge gistienge, met een alcoholgehalte va 8%.
*St. bernardus Pater 6 of kortweg 'poater' (6.7%).
*St. Bernardus Tripel: een blêek amberkleurig bier van 8%.
*Watou Tripel: een zocht blêek bierke.
*St. Bernardus Witbier: een witbier.
*Grottenbier

==Externe koppelienge==
*[http://www.sintbernardus.be/nl De website van de brouwery]
