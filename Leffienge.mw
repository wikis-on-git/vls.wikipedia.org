'''Leffienge''' (officieel [[Nederlands]]: ''Leffinge'') is e platse in de provinsje [[West-Vlaondern]]. 't Es een diëlhemiënte van [[Middelkerke]]. 't Liht nevenst Middelkerke en [[Ostende]]. Woaret nie da ze der ieder joar Leffingeleuren organiseren, woas ter gin luz die van Leffienge zoe klappen.

De kerke van Leffienge word ook we "Kathedraale van't Noorden" henoemd. Dad is omdat er doar noh e bisschop in heweund et, lange heleejn. 't Is oak ne beschermd monuument. Doaroem mochtn z'em nie afbreekn ton dat'n up i'nstortn stoent. Z'en em ton joa'ren in de stellingn gezet, 't wa echt gin zicht. 't Et zolange hedeurt omda den ène anneemer achter den andern fajiete hieng. Nu ist em nog assan nie kloar, moa z'en toh al in afwachtieng de stellieng weghaalt. 

Z'en der ook ne plinksje rondgezet, woar da vroeger 't kerkof en loater de markt wa. 't Is schoone wè, mo z'en de zitbankn allemolle no de kerke gericht. "Dad oort bie't concept" zehn ze, mo d'oede pee's en vrommenschen zien ondertuschen wel al uutgekeekn up die kerke.

{{HemeentnWVL}}
[[category:Plekke in West-Vlaondern]]

[[nl:Leffinge]]
