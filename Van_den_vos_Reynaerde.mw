'''Van den vos Reynaerde''' is e [[Middelnederlands]] bêestnepos en 't is êen van d'ogtepuntn van de Nederlaanstoalige literatuur. 't Is eschreevn deur ''Willem die Madocke maekte'' (Madocke is en oenbekend boek van dien Willem) an 't ende van de dertienste eeuwe, etwoaschn in [[Vloandern]] (verzeker in of nie te verre va [[Gent]]).

==De personoages==
*Reynaert ([[vos]])
*Nobel ([[lêeuw]]), keunienk
*Tybeert ([[katrol]])
*Bruun ([[beir]])
*Isengryn ([[wolf|wulf]])
*Grimbeert ([[das]])

=='t Veroal==
Beisn e dag an 't of va [[keunienk]] Nobel zyn olle bêesn te plekke, buutn Reynaert de vos. Reynaert en is gin froain en ol aar bêesn kloagn dervan. 'n Keunienk wult nem ankloagn en ne zendt Bruun en Tybeert achter Reynaert. Mo 'n dien is vaneigens veel te lêep (peis mor an d'uutdrukkienge '' 't Is e lêepn vos'') en ne lokt z'in de valle deur diengn te zeggn woa dan ze gin nêen en kunn teegn zeggn. Bruun grakt vaste at 'n [[zêem]] wult eetn en Tybeert in 't ennekot van e paster at 'n muuzn wult pakkn. 

't Is uutendelik de koozn van Reynaert (Grimbeert) die nem kut overtuugn voe mei te goan. At 'n vôorn 'n keunienk stoat, wulln ze nem van olles te laste leggn, mo Reynaert zei da Nobel moeste uppassn van Isengryn (Reynaert ze voader), Bruun en Tybeert en dan ze voen trôon over te neemn e masse goud an. 't Wos de keunienginne die nem overtuugde voen de drie te stekkn en up te sluutn. Reynaert zevve wos dus vry en gienk zogezeid up bedevoart no [[Rome]]. 

==Betêkenisse==
Wuk da Willem iere doet, is lachn med olles en iederêen (zoender dan ze 't zevve deure an, verzeker). Pasters en wuuvn, de menschn van oadel zyn dom en 't geweun vook is wrêed en primitief. De vromenschn en noamn die ollemoale wulln zeggn danze geirn va bille goan (Ogerne (o geirn), Julooke ('k lokkn joen, 't wuuf van paster), Hersint (neur zint et) en Vuilemaerte (vule moarte))

==E stiksje==

[[Ofbeeldienge:ReynaertCloseup.JPG|right|thumb|Stanbeeld va Reynaert in (H)ulst (Zêeuws-Vloandern)]]

Ieroender vien je d'êeste verzn van ''Van den vos Reynaerde''.

:''Willem, die Madocke maecte,''
:''Daer hi dicken omme waecte,''
:''Hem vernoyde so haerde''
:''Dat die avonture van Reynaerde''
:''In dietsche onghemaket bleven''
:''(Die Arnout niet hevet vulscreven),''
:''Dat hi die vijte van Reynaerde dede soucken''
:''Ende hise na den walschen boucken''
:''In dietsche dus hevet begonnen.''
:''God moete ons ziere hulpen jonnen!''
:''Nu keert hem daer toe mijn zin,''
:''Dat ic bidde in dit begin''
:''Beede den dorpren enten doren,''
:''- Ofte si commen daer si horen''
:''Dese rijme ende dese woort,''
:''Die hem onnutte sijn ghehoort -''
:''Dat sise laten onbescaven:''
:''Te vele slachten si den raven,''
:''Die emmer es al even malsch.''
:''...''

==Nog êentige upmerkiengn==

In te plekke va ''Madocke'' ('n êesn versregel), stoat er in bepoalde andschrifn ''vele bouke''. Dat is e veraanderienge die nie juste is, 't is gebeurd omdan ze loater nemêe wistn wuk da ''Madocke'' wos. 't Bovenste stik van bepoalde [[perkament]]n is ofeschript en doarup is er toene ''vele bouke'' eschreevn. A je up 'n êesn lienk duuwt (ieroender by de lienks), goj e vôorbeeld zien van e verkêerde versche.

In de latste versregels (3340 toet 3448) stoat er oek en ''acrostichon'' (noamdicht, d'êeste letters van die verzn moakn e wôord of e zinne): BI WILLEME (deur Willem), wuk dat in êesn lienk ieroender oek nie stoat. In 't [[Comburgse Handschrift|Comburgsche Andschrift]] stoat dat wel, mo stoat er oek ''vele bouke''.

==Externe koppeliengn==
*[http://www.dbnl.org/titels/titel.php?id=_vos001vosr01 Van den vos Reynaerde in de Digitale Bibliotheek voor de Nederlandse letteren]
*[http://www.literatuurgeschiedenis.nl/literatuurgeschiedenis.asp?ID=7 Van den vos Reynaerde in Literatuurgeschiedenis.nl]

{{Streektoale|Ypers}}

[[Categorie: Middelnederlandsche literatuur]]

[[de:Reineke Fuchs]]
[[en:Reynard]]
[[es:Roman de Renart]]
[[fr:Roman de Renart]]
[[it:Roman de Renart]]
[[nds:Reynke de Vos]]
[[nl:Van den vos Reynaerde]]
[[ru:Рейнеке-Лис]]
