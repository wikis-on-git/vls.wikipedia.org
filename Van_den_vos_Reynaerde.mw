'''Van den vos Reynaerde''' is e [[Middelnederlands]] bêest'nepos en 't is êen van d'ogtepunt'n van de Nederlaanstoalig'n lyterateur. 't Is eschreevn deur ''Willem die Madocke maekte'' (Madocke is en oenbekend boek van dien Willem) in de joarn 1200, etwoaschn in Vloandern (verzeker in of nie te verre va [[Gent]]).

=='t Veroal==
Beisn e dag an't of va [[keunienk]] Nobel zyn olle bêesn te plekke, buut'n Reynaert de vos. Reynaert en is gin froain en ol aar bêes'n kloag'n dervan. 'n Keunienk wult nem ankloag'n en ne zendt Bruun en Tybeert achter Reynaert. Mo 'n dien is vaneigens veel te lêep (peis mor an d'uutdrukkienge '' 't Is e lêep'n vos.'') en ne lokt z'in de valle deur dieng'n te zegg'n woa danze gin neen en kun teeg'n zegn. Bruun grakt vaste at'n [[zêem]] wult eet'n en Tybeert in't ennekot van e paster at'n muuz'n wult pakk'n. 

't Is uutendelik de kooz'n van Reynaert (Grimbeert) die nem kud overtuug'n voe mei te goan. At'n vôorn keunienk stoat, wuln ze nem van olles te laste leg'n, mo Reynaert zei da Nobel moeste uppass'n van Isengryn (ze voader), Bruun en Tybeert en danze voen trôon over te neem'n e masse goud an. 't Wos de keunienginne die nem overtuugde voen de drie te stekk'n en up te sluut'n. Reynaert zeve wos dus vrie en gienk zogezeid up bedevoart no Rome. 

==De personoages==
*Reynaert ([[vos]])
*Nobel ([[lêeuw]]), keunienk
*Tybeert (katrol)
*Bruun ([[beir]])
*Isengryn ([[wolf|wulf]])
*Grimbeert ([[das]])

==Betêkenisse==
Wuk da Willem iere doet, is lach'n med olles en yderêen (zoender danze 't zeve deure an, verzeker). Pasters en wuuv'n, de mensch'n van oadel zien dom en 't geweun vook is wrêed en prymytyf. De vromenschn en noam'n die ollemoale wuln zegg'n danze geirn va bille goan (Ogerne (o geirn), Julooke ('k lokk'n joen, 't wuuf van paster) en Vuilemaerte (vule moarte))

==E stiksje==

Ieroender vyn je d'êeste verz'n van ''Van den vos Reynaerde''.

:Willem, die Madoc maecte,
:Daer hi dicken omme waecte,
:Hem vernoyde so haerde
:Dat die avonture van Reynaerde
:In dietsche onghemaket bleven
:(Die Arnout niet hevet vulscreven),
:Dat hi die vijte van Reynaerde dede soucken
:Ende hise na den walschen boucken
:In dietsche dus hevet begonnen.
:God moete ons ziere hulpen jonnen!
:Nu keert hem daer toe mijn zin,
:Dat ic bidde in dit begin
:Beede den dorpren enten doren,
:- Ofte si commen daer si horen
:Dese rijme ende dese woort,
:Die hem onnutte sijn ghehoort -
:Dat sise laten onbescaven:
:Te vele slachten si den raven,
:Die emmer es al even malsch.
:...

==Lienks==
[http://www.dma.be/p/lugburz/saga/waes/reynaert/vanden.htm De gêle tekste van ''Van den vos Reynaerde'']
