{{Taxobox|type=dier
|afbeelding=M Zauneidechse1.JPG
|afbeeldingtekst=Zandakketesse (''Lacerta agilis'')
|rijk=[[Animalia]] (Beestn)
|stam=[[Chordata]] (Chordabeestn)
|klasse=[[Reptielen|Reptilia]] (Reptieln)
|orde=[[Schubreptielen|Squamata]] (Schubreptieln)
|taxon=[[Onderorde]]
|w-naam=Sauria}}
'''Aketissn''', '''akketessn''' of '''oagedissn''' (''Sauria'') zyn een ounderorde van de [[schubreptieln]] (''Squamata''). De andere ounderorde van de schubreptieln zyn de [[slange|slangn]] (''Serpentes''). 

De gekendste families zyn de echte aketissn (''Lacertidae'') die in [[Europa]] vele voornkommn, de [[kameleong]]s (''Chamaeleonidae''), [[leguoan]]n (''Iguanidae''), [[varoan]]n (''Varanidae''), anolissn (''Polychrotidae''), gekko's (''Gekkonidae''), agoamn (''Agamidae''), en skinkn (''Scincidae'').

De noame “aketisse” of “akketesse” wordt ook gebruukt vor e babbelkouse, e resolute vrouwe, een ekse van e wuuf.
==Kenmerkn==
D’r zyn zeker drieduusd verschillnde soortn aketissn. De meeste èn e lange steirt, en vier geboogn pootn, woardeure dat under buuk over de ground slipt. Ze zyn slank gebouwd en bedekt me  schubbn die under beschermn teegn uutdroginge. Aketissn vervelln lik slangn. Z’èn e typische schedel en spitse tandn die vaste vergroeid zittn ip de randn van under koakn en in under veremelte. 
==Leefgebied==
Aketissn  leevn zowel in droge als vochtige tropische en subtropische gebiedn, moa d’r zyn ook soortn die under ’t best voeln in de woestyne en in gemoatigde gebiedn.

In uze streke leevn d’r ook e poar soortn lik de zandaketisse, de meuraketisse en surtout de levendboarende aketisse. 

Sommigte soortn groavn under ounder de ground, andere leevn tusschn rotsblokkn of klemmn in boomn en struukn. De meeste kunn ook goed zwemmn.  

Binst koudere periodes oudn aketissn  e wintersloap en ze wordn moa were wakker os’t warmer wordt. Da verkloart ook woarom da ze minder voornkommn in koudere streekn.
==Voedinge==
[[Ofbeeldienge:Anolemeal6127.jpg|thumb|<center>Een anolis die e vliege it]]
Aketissn eetn leevnde prooibeestn, surtout [[insectn]] en andere klene oungewervelde beestn. De grottere soortn pakkn ook muuzn, slekkn of andere aketissn. De styf grote soortn lik de varoann joagn ip grottere knoagdiern of veugels. D’r zyn ook leguoann die ip prooin joagn os ze jounk zyn moa loater allene nog plantn eetn.
==Verdediginge==
D’r zyn aketissn die giftig zyn moa ze zyn nie gevoarlik vo menschn. Z’ èn verschillige trucsjes vo t’ ountkommn an under vyandn. Azo kunn z’under steirt ofsmytn (autotomie) en die ofgebrookn steirt bluuft nog een ende krounkeln woadeure da de vyand ofgeleid wordt. De steirt groeit ton loater were an. Ze kunn under ook mè lucht ipbloazn vo grotter te toogn.
==Voortplantinge==
[[Ofbeeldienge:Lacerta agilis 2006 05 06cq.jpg|thumb|left|250px|Poaringe van de zandaketisse, 't vintje is groen.]]
In april en meie is ’t poartyd. By de poaringe moet ‘t vintje contact moakn met de cloaca van ‘t wuvetje, wat da bemoeilikt wordt deur de steirt. Doarom èn de vintjes e gesplitste [[penis]] (''hemipenis'') die ‘t poarn gemakkeliker makt omda ’t vintje van weerskantn contact kan moakn. 

De meeste aketissn leggn [[ei]]ers. In juni en juli wordn 6 tot 15 eitjes in een nest geleid, e pitje in losse eirde of mos. ‘t Wuvetje bedekt ‘t nest en achter één tot twee moandn kruupn de joungn zelfstandig uut ‘t ei. Ze vervelln verschillnde keers binst de groei. Achter vier tot vuuf  joar zyn ze vulgroeid.

Sommigte soortn aketissn bringen leevnde joungen ter weireld. ‘t Wuvetje droagt de eiers in eur  lyf tot da ze oopnbarstn. De eiers èn gin arte schoale moar e din vliesje. De joungn kommn al uut in de moeder en wordn ton geboorn.

Lik al de reptieln èn aketissn geen geslachtschromosoomn. ‘t Geslacht wordt in ‘t ei bepoald deur de omgevingstemperateure. 

[[Categorie:Schubreptiel]]
[[en:Lizard]]
[[eo:Lacertuloj]]
[[es:Sauria]]
[[fi:Liskot]]
[[fr:Lézard]]
