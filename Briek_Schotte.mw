[[ofbeeldienge:BriekSchotte.JPG|thumb|left|Standbild van Yzern Briek an de kerke van Koanegem]]
'''Albéric (Briek) Schotte''', bygenoamd ''Yzern Briek'' ([[Koanegem]], [[7 september]] [[1919]] - [[Kortryk]], [[4 april]] [[2004]]) wos e [[coureur]] en sportdirecteur.

En ed twè kêers de [[Rounde van Vloandern]] gewounn (1942 en 1948). In totoal et ie twientig kêren meegedoan an die Roende.
E wos ôok twè kêers [[Weireldkampioenschap (koers)|weireldkampioen]] (1948, in Valkenburg en 1950, in [[Môoslee]]). In 1948 wos'n ôok twiddn in de [[Tour de France]] achter Gino Bartali.  
Ols beroepsrydre wint ie 61 koersn.

Briek wos e werker en e wroeter op zyn vèlo: een echtn [[Flandrien|Flandrien]]. In Koanegem stoat er e beeld van nem, gemakt deur [[Jef Claerhout]].

Ie bluuft koersn toet an zyn feertigste.
Achter zyn carrière als coureur, est ie nog 30 joar lank me veel sukses sportbesteurdre by Flandria en Kas. Oender andre Walter Godefroot, Herman Van Springel, [[Eric Leman]], [[Roger De Vlaeminck]], [[Jean-Pierre Monseré]] en [[Freddy Maertens]] ryn ounder zyn leidinge. 
Schotte è zyn suksessen ôok te dankn an slim tactisch deurzicht. In verband me koerstactiek zeit ie: "Zeire ryn ols je zeire moe ryn, en nie zeire ryn ols je nie zeire moe ryn."

Ie sterft in 2004, zjuuste up den dag van de 88ste Roende van Vloandern.
Up zyn begroavinge wordt ie de kerke binngedroagn deur Rik Van Looy, Benoni Beheyt, [[Eddy Merckx]], Roger De Vlaeminck, Freddy Maertens, [[Eric Leman]], Sean Kelly en [[Frank Vandenbroucke (coureur)|Frank Vandenbroucke]].

In [[Desselgem]], 'n dêelgemêente van [[Woaregem]] wordt er olle joare de [[Grôte Prys Briek Schotte]] gereen.

==Externe koppelienge==
* [http://www.rvv.be/2006/nl/historiek/briek.html De man van ijzer]
* [http://www.dewielersite.net/db2/wielersite/coureurfiche.php?coureurid=5450 Van olles over Briek up De Wielersite]
* [http://www.archiefbank.be/52_08.htm Uut de Vlamse archieven]


[[Categorie: West-Vlamsche ploegleider|Schotte, Briek]]
[[Categorie:West-Vlamsche coureur|Schotte, Briek]]
[[Categorie:Flandrien|Schotte, Briek]]

[[ca:Albéric Schotte]]
[[de:Alberic Schotte]]
[[en:Alberic Schotte]]
[[fr:Albéric Schotte]]
[[nl:Briek Schotte]]
[[no:Alberic Schotte]]
[[pl:Brik Schotte]]
