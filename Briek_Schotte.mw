'''Albéric (Briek) Schotte''', biegenoamd ''Izer'n Briek'' ([[Koanegem]], [[7 september]] [[1919]] - [[Kortrijk]], [[4 april]] [[2004]]) wos e [[coureur]] en sportdirecteur.

En ed twè kêers de [[Ronde van Vloandern]] gewon'n (1942 en 1948). In totoal et ie twientig kêren meegedoan an die Roende!
E wos ôok twè kêers weireldkampioen (1948, in Valkenburg en 1950, in [[Môoslee]]). In 1948 wos'n ôok twèd'n in de Tour de France achter Gino Bartali.  
Ols beroepsriedre wint ie 61 koers'n.

Briek wos e werker en e wroeter op zien vèlo: een echt'n [[Flandrien|Flandrien]]. In Koanegem stoat er e beeld van nem, gemakt deur [[Jef Claerhout]].

Ie bluuft koers'n toet an zin feertigste.
Achter zien carrière als coureur, est ie nog 30 joar lank me veel sukses sportbesteurdre bie Flandria en Kas. Oender and're Walter Godefroot, Herman Van Springel, [[Eric Leman]], Roger De Vlaeminck, [[Jean-Pierre Monseré]] en [[Freddy Maertens]] rie'n oender zin leidinge. 
Schotte è zin suksessen ôok te dank'n an slim tactisch deurzicht. In verband me koerstactiek zeit ie: "Zeire rie'n ols je zeire moe rie'n, en nie zeire rie'n ols je nie zeire moe rie'n."

Ie sterft in 2004, zjuuste up den dag van de 88ste Roende van Vloandern.
Up zin begroavinge wordt ie de kerke binn'ngedroag'n deur Rik Van Looy, Benoni Beheyt, [[Eddy Merckx]], Roger De Vlaeminck, [[Freddy Maertens]], [[Eric Leman]], Sean Kelly en [[Frank Vandenbroucke (coureur)|Frank Vandenbroucke]].

In [[Desselgem]], n dêelgemêente van [[Woaregem]] wordt er olle joare de Grôte Pries Briek Schotte geree'n.

* [http://www.rvv.be/2006/nl/historiek/briek.html De man van ijzer]
* [http://www.dewielersite.net/db2/wielersite/coureurfiche.php?coureurid=5450 Van olles over Briek up De Wielersite]
* [http://www.archiefbank.be/52_08.htm Uut de Vlamse archieven]


[[Categorie:Belgische ploegleider|Schotte, Briek]]
[[Categorie:Belgische coureur|Schotte, Briek]]
[[Categorie:Flandrien|Schotte, Briek]]

[[de:Alberic Schotte]]
[[en:Alberic Schotte]]
[[fr:Albéric Schotte]]
[[nl:Briek Schotte]]
