{{veranderplat|Ypers}}

'''André Noyelle''' ([[Yper]], [[29 november]] [[1931]] - [[Poperienge]], [[4 februoari]] [[2003]]) wos e [[West-Vloandern|West-Vlamschen]] [[coureur]].

Êen zege et Noyelle in de streke oensterfelik emakt: in 1952 komt 'n Olympies kampioen op de boane in Helsinki. Gin êen andern [[België|Belg]] et die prestoasje kunn levern. 
Tope mi 'n Belgschen ploeg (Robert Groundelaers, Lucien Victor) wint Noyelle 't landenklassement - vôorn [[Italie]] en [[Vrankryk]] (woa da [[Jacques Anquetil]] by rydt): dus twi keirs goud.

Noyelle wos prof van 1953 toet 1966, moar en et ni vele pottn ne mi ebrookn. De grotste noame op zyn palmares is de semi-klassieker GP Pino Cerami in 1964. 
Wel wos 'n dikkers dichte derby: in [[Gent-Wevelgem]] van 1957 bevôorbeeld wos 'n 'n twiddn achter Rik van Looy. En in 1961 wos 'n 'n derdn in 't Kampioenschap van Zurich.

Achter zyn carrière begoste Noyelle vèlo's te verkoopn in Yper, en die zoake marcheerde styf goed.

== Zyn ploegn ==
* 1953-1955: Alcyon - Dunlop   
* 1956: Faema - Guerra 
* 1957: Bertin - The Dura
* 1958: Groene Leeuw - Leopold 
* 1959: Bertin - Milremo
* 1960: Flandria - Wiel's 
* 1961: Wiel's - Flandria 
* 1962-1965: Dr. Mann 
* 1966: Mann - Grundig

[[Categorie:West-Vlamsche coureur|Noyelle, André]]
