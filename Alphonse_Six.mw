'''Alphonse Léopold Bauduin Six''' ([[1 januoari]] [[1890]], [[Brugge]] - [[19 ogustus]] [[1914]], [[Boutersem]]) wos e [[België|Belgische]] [[voetbol|voetboller]]. Ie kende als [[aanvoller]] in België succes by [[Cercle Brugge]] en in [[Vrankryk|Frankriek]] by [[Olympique Lillois]]. Ie speelde ook vo [[international (sport)|international]].

==Carrière==
Six werd ipgeleid by de jeugd va [[Cercle Brugge]]. In't sezoen [[Êeste klasse 1909-1910|1909/1910]] kreeg Alphonse vo't êest e boasisplekke in 't A-team van de Cercle. Alphonse kost da joar 27 goals makn. In maart 1910 spildie tie vo t êest vo't [[Belgisch voetbalelftal|national elftal]], wo dat ie gelyk scoorde. In 't sezoen [[Eerste klasse 1910-11 (voetbal België)|1910/1911]] wist ie 38 kis de goal te vienden en pakteg tie me Cercle d'êeste [[Eerste klasse (voetbol België)|lanstitel]] uut de geschiedenisse van de verênigienge. In februoari 1912 zette 't ie e record nere da nog assan stand oudt: je scoorde 5 kis in nen match, by de 0-6 winninge teegn [[Excelsior SC de Bruxelles]].

In 't sezoen [[Eerste klasse 1912-13 (voetbal België)|1912/1913]] kreegt ie e job by de succesvulle club [[Union Saint-Gilloise]]. De club belôofde em nie allene e plekke in de ploeg, mo ôok nen job. Toen da ze die latste belofte introkken, weigerde 't ie na Union te gon. Six werd uiteindliek zels geschorst deur de [[Belgische Voetbalbond]]. Je zocht zyn eil toen in [[Rysel|Riesel]], womee dat ie tekende voor [[Lille OSC|Olympique Lillois]] voor het seizoen 1913/14. Hij won dat seizoen de [[Ligue 1|Franse kampioenstitel]], d'êeste Belgische speler die e butelandse kampioenstitel pakte.

D'Europese competices werden ounderbroken deur d'[[Êestn Weireldoorloge]] e Alphonse, die [[lansier]] wa, moest were ounder de wapens in ogustus [[1914]]. Je sneuvelde ol achter 4 dagen in [[Boutersem]].


[[Categorie: West-Vlamsche voetboller|Six, Alphonse]]
[[Categorie: Brugge|Six, Alphonse]]

[[en:Alphonse Six]]
[[nl:Alphonse Six]]
