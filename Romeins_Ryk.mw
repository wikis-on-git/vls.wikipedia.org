[[Ofbeeldienge:LocationRomanEmpire.png|thumb|300px|'t Romeinsche Ryk up zyn ogtepunt rond 117 n.C..]]
[[Ofbeeldienge:Roman Republic Empire map.gif|thumb|200px|Evolutie van 't Romeinsche Ryk.]]

Et '''Romeinsche Ryk''' wos e weireldryk mei [[Rome]] lik oofdstee. 't Immensche ryk wos bestuurd deurn nen [[keizer]]. Et keizerryk wos begunn in [[27 v.C.]] mei [[Augustus Caesar]] lik eestn keizer. Doavoorn wos Rome e [[republieke]].  

==Liggienge==
Veel landn in wuk da nu [[Europa]], [[Oazië]] en Noord-[[Afrika]] es, liggn up grond die ooit deel uutmakte van et Romeinsche Ryk, lik  [[België]], [[Olland]], [[Vrankryk]], [[Iengeland]], [[Itoalië]], [[Spanje]], [[Grieknland]], [[Turkeye]] en [[Egypte]]. De voertoale binn 't Ryk wos et [[Latyn]].

't Westelik deel van et Romeinsche Ryk eit ongeveer vuufonderd joarn bestoan en es geëndigd in [[476]] mei d'ofzettienge van '''Romulus Augustus''', den latstn keizer van Rome. Et [[Oost-Romeinsche Ryk]] of [[Byzantynsche Ryk]] eit duusd joar langer meigegoane, tot de veroverienge van under oofdstee [[Byzantium]] in [[1453]] deur de Turkn.

==Polletiek==
Vo under enorm ryk te kunn besteurn, ein de Romeinn e rechtssysteem ontwikkeld da an de boasis lag vo uze rechtssysteemn van vandoage. Vele keizers addn totoale macht en kostn doen woa dan ze goestienge in addn. En wanneer ne keizer doodgienk zonder joenges, wos 't dikkers zynen bestn moat die toen keizer gerochte. Voe da meugelik te moakn, liet y em adopteern lik zynen zeune. 

Up den deur woarn de keizers zodoanig zwak da 't leger zelve nen generoal uutkoos en uutriep tot nieuwn keizer. Da gienk dikkers gepoard mei burgeroorloogn. Generoals probeerdn toen te toogn wien da de sterkstn wos.

De Romeinn ein ontelboar veel oorloogn gevoerd. Ze versloegn vele volkern, verplichttn under vo [[Latyn]] te koutn en voerdn under bestuurlik en rechterlik systeem in. 

==Cultuur==
De Romeinn woarn echte bouwmeesters. Ze bouwdn [[aquaduct]]n die woater over grootn ofstand van de bergn na steejn brochtn. Ze bouwdn ook gigantische bruggn en leidn deur heel under ryk en uutgebreid netwerk van [[heirweg|heirweegn]] an. Zo kostn de soldoatn under relatief zere van 'n ene kant van 't ryk na 'n andern kant verplekkn. 

Romeinn keekn geirne na geweldige sportn en speeln, lik peirdryen en [[gladiator]]gevichtn mei wilde beestn. 't Grote verschil mei nu es da die vichters toen dikkers echt 't leevn lietn up 'n arena.

==Literateure==
't Romeinsche Ryk eit veel bekende schryvers en dichters voortgebrocht. De bekendste woarn [[Cicero]] en [[Virgilius]].

==Christendom==
Et [[Nieuwe Testament]] van den [[Bybel]] vertelt ook over de Romeinn binst 't leven van [[Jezus]] Christus. Zyder ieldn toen et land van Jezus, [[Palestina]] bezet. In dien tyd woarn de Romeinn nog heidenen. Achter drieonderd joar van zwoare vervolgiengn, lietn de keizers toe da mienschn under oopnlik christelik noemdn. [[Constantyn de Grote]] wos 'n eestn christelikkn keizer; je liet em in [[313]] bekeern    tot et christndom. 

==Monetaire politiek==
't Wos de Romeinn gelukt vo en uniform muntnstelsel in te voern in heel under ryk. Achter under es datte in [[Europa]] nie mee idder gebeurd dan in [[2002]], mei d'invoerienge van 'n [[euro]]. 

't Romeins muntnstelsel bestond uut:
*as: under boasismunte, gemakt van brons of koper
*dupondius: bronzn munte die 2 as weird wos
*sestertius: brons, 4 as
*denarius: styf populaire zilvern munten van 16 as. 't Spoansche word ''dinero'' (geld) es iervan ofgeleid.
*aureus: goudn munte, 25 denarii weird, of 400 as

't Gewichte van die muntn en under onderlienge veroudiengn zyn dikkers veranderd. 't Vervol van et Ryk es styf goed te volgn an die muntevolutie.

{{commons|Roman Empire}}

[[Categorie:Klassiekn tyd]]

[[als:Römisches Reich]]
[[ar:إمبراطورية رومانية]]
[[bn:রোমান সাম্রাজ্য]]
[[zh-min-nan:Lô-má Tè-kok]]
[[be:Рымская Імперыя]]
[[be-x-old:Рымская Імперыя]]
[[bs:Rimska imperija]]
[[br:Impalaeriezh roman]]
[[bg:Римска империя]]
[[ca:Imperi Romà]]
[[cs:Starověký Řím]]
[[cy:Yr Ymerodraeth Rufeinig]]
[[da:Romerriget]]
[[de:Römisches Reich]]
[[et:Rooma riik]]
[[el:Ρωμαϊκή Αυτοκρατορία]]
[[en:Roman Empire]]
[[es:Imperio Romano]]
[[eo:Romia Imperio]]
[[eu:Erromatar Inperioa]]
[[fr:Empire romain]]
[[fy:Romeinske Ryk]]
[[gl:Imperio Romano]]
[[hak:Lò-mâ Ti-koet]]
[[ko:로마 제국]]
[[hr:Rimsko Carstvo]]
[[id:Kekaisaran Romawi]]
[[is:Rómverska keisaradæmið]]
[[it:Impero romano]]
[[he:הקיסרות הרומית]]
[[jv:Kakaisaran Romawi]]
[[ka:რომის იმპერია]]
[[kw:Emperoureth Romanek]]
[[lad:Imperio Romano]]
[[la:Imperium Romanum]]
[[lv:Romas impērija]]
[[lb:Réimescht Räich]]
[[lt:Romos imperija]]
[[jbo:latmo sosygugje'a]]
[[hu:Római Birodalom]]
[[mk:Римска империја]]
[[ml:റോമാ സാമ്രാജ്യം]]
[[fj:Na Matanitu ki Roma]]
[[nl:Romeinse Rijk]]
[[ja:ローマ帝国]]
[[no:Romerriket]]
[[nds:Röömsch Riek]]
[[pl:Cesarstwo rzymskie]]
[[pt:Império Romano]]
[[ro:Imperiul Roman]]
[[ru:Римская империя]]
[[sm:Le Malo o Roma]]
[[sq:Perandoria Romake]]
[[ru-sib:Римска анперря]]
[[sk:Staroveký Rím]]
[[sl:Rimski imperij]]
[[sr:Римско царство]]
[[sh:Rimsko Carstvo]]
[[fi:Rooman valtakunta]]
[[sv:Romerska riket]]
[[th:จักรวรรดิโรมัน]]
[[vi:Đế quốc La Mã]]
[[tr:Roma İmparatorluğu]]
[[uk:Римська імперія]]
[[vec:Inpero Roman]]
[[zh:羅馬帝國]]
