[[Ofbeeldienge:LocationRomanEmpire.png|thumb|300px|'t Romeins Ryk up zyn ogtepunt round 117 n.C..]]
[[Ofbeeldienge:Roman Republic Empire map.gif|thumb|200px|Evolutie van 't Romeins Ryk.]]

Et '''Romeins Ryk''' wos e weireldryk mè [[Rome]] lik oofdstee. 't Immensche ryk wos bestuurd deurn nen [[keizer]]. Et keizerryk wos begunn in [[27 v.C.]] mè [[Augustus Caesar]] lik eestn keizer. Doavoorn wos Rome e [[republieke]] en nog doavôorn een [[keuninkryk]].

==Liggienge==
Veel landn in wuk da nu [[Europa]], [[Oazië]] en Noord-[[Afrika]] es, liggn up ground die ooit deel uutmakte van et Romeins Ryk, lik  [[België]], [[Olland]], [[Vrankryk]], [[Iengeland]], [[Itoalië]], [[Spanje]], [[Grieknland]], [[Roemenië]], [[Turkeye]] en [[Egypte]].

't Westelik deel van et Romeins Ryk èt oungeveer vuufounderd joarn bestoan en es gendigd in [[476]] mè d'ofzettienge van '''Romulus Augustus''', den latstn keizer van Rome. Et [[Oost-Romeins Ryk]] of [[Byzantynsch Ryk]] èt duusd joar langer mègegoane, tout an de veroverienge van under oofdstee [[Byzantium]] in [[1453]] deur de Turkn.

De voertoale binn 't Ryk wos et [[Latyn]]. Deur de eeuwenlange bezettienge spreekn ze in verschillige landn en regio's van 't vroegere Romeins ryk tout up 'n dag van vandoage toaln die rechtstreeks van 't Latyn ofstammn. Da zyn de toaln van de [[Romoansche toaln|Romoansche toalfamilje]].

==Polletiek==
Vo under enorm ryk te kunn besteurn, èn de Romeinn e rechtssysteem ountwikkeld da an de boasis lag vo uze rechtssysteemn van vandoage. Vele keizers addn totoale macht en kostn doen woa dan ze goestienge in addn. En wanneer ne keizer doodgienk zounder jounges, wos 't dikkers zynen bestn moat die toun keizer gerochte. Voe da meugelik te moakn, liet y em adopteern lik zynen zeune. 

Up den deur woarn de keizers zodoanig zwak da 't leger zelve nen generoal uutkoos en uutriep tot nieuwn keizer. Da gienk dikkers gepoard mè burgeroorloogn. Generoals probeerdn toun te toogn wien da de sterkstn wos.

De Romeinn èn ountelboar veel oorloogn gevoerd. Ze versloegn vele volkern, verplichttn under vo [[Latyn]] te koutn en voerdn under bestuurlik en rechterlik systeem in. 

==Cultuur==
[[Ofbeeldienge:Pont du gard.jpg|thumb|left|Pont du Gard in Nîmes.]]
De Romeinn woarn echte bouwmeesters. Ze bouwdn gigantische bruggn en [[aquaduct]]n die woater over grootn ofstand van de bergn na steejn brochtn, lik de ''Pont du Gard'' by [[Nîmes]] in [[Vrankryk]] die vichtig kilomèter lank wos. Ze leidn ook deur heel under ryk en uutgebreid netwerk van [[heirweg|heirweegn]] an. Zo kostn de soldoatn under betrekkelik zere van 'n een kant van 't ryk na 'n andern kant verplekkn. 

Romeinn keekn geirne na gewelddoadige sportn en speeln lik peirdryen en [[gladiator|gladiatoorngevichtn]] mè wilde beestn. 't Grote verschil mè nu es da die vichters toun dikkers echt et leevn lietn in 'n arena.

==Literateure==
't Romeins Ryk èt veel bekende schryvers en dichters voortgebrocht. De bekendste woarn Horatius, Virgilius, Plinius den Oudern, Plinius den Joungern. Cicero es surtout bekend vo zyn politieke pleidooin in den Romeinschn Senoat.

==Christndom==
Et [[Nieuwe Testament]] van den [[Bybel]] vertelt ook over de Romeinn binst 't leven van [[Jezus]] Christus. Zyder ieldn toun Palestina bezet, 't land woa da Jezus geleefd èt. In dienen tyd woarn de Romeinn nog heidenen. Drieounderd joar lank èn ze de volgeliengn van Jezus vervolgd, vele zyn up e wrede maniere an 't ende van under leevn gerocht. 't Es moar achter drieounderd joar da mienschn under oopnlik christelik mochtn noemn. [[Constantyn de Grote]] wos 'n eestn keizer die em liet bekeern tot et christndom (in [[313]]).

==Monetaire polletiek==
[[Ofbeeldienge:AntoniusPiusSestertius.jpg|thumb|right|Sestertius van keizer Antoninus Pius]]
't Wos de Romeinn gelukt vo en uniform muntnstelsel in te voern in heel under ryk. Achter under es datte in [[Europa]] nie mee idder gebeurd dan in [[2002]], mè d'invoerienge van 'n [[euro]]. 

't Romeins muntnstelsel bestound uut:
*as: under boasismunte, gemakt van brons of koper
*dupondius: bronzn munte die 2 as weird wos
*sestertius: e zwoare bronzn munte, 4 as weird
*denarius: styf populaire zilvern munte van 16 as
**'t Spoansche word ''dinero'' (geld) es iervan ofgeleid
**de ''dinar'' es nog osan de munteeneid vo veel landn : Algereye, Irak, Koeweit, Jordoanië, Libië, Servië, Soedan, Tunesië
**de ''denar'' es de munte van Macedonië 
*aureus: goudn munte, 25 denarii weird, of 400 as

't Gewichte van die muntn en under ounderlienge veroudiengn zyn dikkers veranderd gewist. 't Vervol van et Ryk es styf goed te volgn an die muntevolutie.

==SPQR==
't Officieel woapn van Rome en van heel et ryk wos ''Senatus Populusque Romanus'' ('n Senoat en 't Volk van Rome), ofgekort tot ''S.P.Q.R.''. Ze wos gebeeldouwd in ol under gebouwn en triomfboogn. SPQR es nu nog osan gebruukt deur 't stadsbesteur van Rome.


{{commons|Roman Empire}}


[[Categorie:Klassiekn tyd]]

[[af:Romeinse Ryk]]
[[als:Römisches Reich]]
[[ar:إمبراطورية رومانية]]
[[be:Рымская імперыя]]
[[be-x-old:Рымская Імперыя]]
[[bg:Римска империя]]
[[bn:রোমান সাম্রাজ্য]]
[[br:Impalaeriezh roman]]
[[bs:Rimska imperija]]
[[ca:Imperi Romà]]
[[cs:Starověký Řím]]
[[cy:Yr Ymerodraeth Rufeinig]]
[[da:Romerriget]]
[[de:Römisches Reich]]
[[el:Ρωμαϊκή Αυτοκρατορία]]
[[en:Roman Empire]]
[[eo:Romia Imperio]]
[[es:Imperio Romano]]
[[et:Rooma riik]]
[[eu:Erromatar Inperioa]]
[[fi:Rooman valtakunta]]
[[fj:Na Matanitu ki Roma]]
[[fr:Empire romain]]
[[fy:Romeinske ryk]]
[[gl:Imperio Romano]]
[[hak:Lò-mâ Ti-koet]]
[[he:הקיסרות הרומית]]
[[hr:Rimsko Carstvo]]
[[hu:Római Birodalom]]
[[ia:Imperio roman]]
[[id:Kekaisaran Romawi]]
[[is:Rómverska keisaradæmið]]
[[it:Impero romano]]
[[ja:ローマ帝国]]
[[jbo:latmo sosygugje'a]]
[[jv:Kakaisaran Romawi]]
[[ka:რომის იმპერია]]
[[ko:로마 제국]]
[[kw:Emperoureth Romanek]]
[[la:Imperium Romanum]]
[[lad:Imperio Romano]]
[[lb:Réimescht Räich]]
[[lij:Impè Roman]]
[[lt:Romos imperija]]
[[lv:Romas impērija]]
[[mk:Римска империја]]
[[ml:റോമാ സാമ്രാജ്യം]]
[[mt:Imperu Ruman]]
[[nds:Röömsch Riek]]
[[nl:Romeinse Rijk]]
[[no:Romerriket]]
[[oc:Empèri roman]]
[[pl:Cesarstwo rzymskie]]
[[pt:Império Romano]]
[[qu:Romanu qhapaq llaqta]]
[[ro:Imperiul Roman]]
[[ru:Римская империя]]
[[scn:Mpiru rumanu]]
[[sh:Rimsko Carstvo]]
[[simple:Roman Empire]]
[[sk:Staroveký Rím]]
[[sl:Rimski imperij]]
[[sm:Le Malo o Roma]]
[[sq:Perandoria Romake]]
[[sr:Римско царство]]
[[sv:Romerska riket]]
[[th:จักรวรรดิโรมัน]]
[[tr:Roma İmparatorluğu]]
[[uk:Римська імперія]]
[[vec:Inpero Roman]]
[[vi:Đế quốc La Mã]]
[[zh:羅馬帝國]]
[[zh-min-nan:Lô-má Tè-kok]]
