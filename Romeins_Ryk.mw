[[Ofbeeldienge:LocationRomanEmpire.png|thumb|300px|'t Romeinsche Ryk up zyn ogtepunt round 117 n.C..]]
[[Ofbeeldienge:Roman Republic Empire map.gif|thumb|200px|Evolutie van 't Romeinsche Ryk.]]

Et '''Romeinsche Ryk''' wos e weireldryk mei [[Rome]] lik oofdstee. 't Immensche ryk wos bestuurd deurn nen [[keizer]]. Et keizerryk wos begunn in [[27 v.C.]] mei [[Augustus Caesar]] lik eestn keizer. Doavoorn wos Rome e [[republieke]] en nog doavôorn een [[keuninkryk]].

==Liggienge==
Veel landn in wuk da nu [[Europa]], [[Oazië]] en Noord-[[Afrika]] es, liggn up ground die ooit deel uutmakte van et Romeinsche Ryk, lik  [[België]], [[Olland]], [[Vrankryk]], [[Iengeland]], [[Itoalië]], [[Spanje]], [[Grieknland]], [[Roemenië]], [[Turkeye]] en [[Egypte]].

't Westelik deel van et Romeinsche Ryk eit oungeveer vuufounderd joarn bestoan en es gendigd in [[476]] mei d'ofzettienge van '''Romulus Augustus''', den latstn keizer van Rome. Et [[Oost-Romeinsche Ryk]] of [[Byzantynsche Ryk]] eit duusd joar langer meigegoane, tout an de veroverienge van under oofdstee [[Byzantium]] in [[1453]] deur de Turkn.

De voertoale binn 't Ryk wos et [[Latyn]]. Deur de eeuwenlange bezettienge spreekn ze in verschillige landn en regio's van 't vroegere Romeinsche ryk tout up 'n dag van vandoage toaln die rechtstreeks van 't Latyn ofstammn. Da zyn de toaln van de [[Romoansche toaln|Romoansche toalfamilje]].

==Polletiek==
Vo under enorm ryk te kunn besteurn, ein de Romeinn e rechtssysteem ountwikkeld da an de boasis lag vo uze rechtssysteemn van vandoage. Vele keizers addn totoale macht en kostn doen woa dan ze goestienge in addn. En wanneer ne keizer doodgienk zounder jounges, wos 't dikkers zynen bestn moat die toen keizer gerochte. Voe da meugelik te moakn, liet y em adopteern lik zynen zeune. 

Up den deur woarn de keizers zodoanig zwak da 't leger zelve nen generoal uutkoos en uutriep tot nieuwn keizer. Da gienk dikkers gepoard mei burgeroorloogn. Generoals probeerdn toen te toogn wien da de sterkstn wos.

De Romeinn ein ountelboar veel oorloogn gevoerd. Ze versloegn vele volkern, verplichttn under vo [[Latyn]] te koutn en voerdn under bestuurlik en rechterlik systeem in. 

==Cultuur==
[[Ofbeeldienge:Pont du gard.jpg|thumb|left|Pont du Gard in Nîmes.]]
De Romeinn woarn echte bouwmeesters. Ze bouwdn gigantische bruggn en [[aquaduct]]n die woater over grootn ofstand van de bergn na steejn brochtn, lik de ''Pont du Gard'' by [[Nîmes]] in [[Vrankryk]] die vichtig kilomeiter lank wos. Ze leidn ook deur heel under ryk en uutgebreid netwerk van [[heirweg|heirweegn]] an. Zo kostn de soldoatn under betrekkelik zere van 'n een kant van 't ryk na 'n andern kant verplekkn. 

Romeinn keekn geirne na gewelddoadige sportn en speeln lik peirdryen en [[gladiator|gladiatoorngevichtn]] mei wilde beestn. 't Grote verschil mei nu es da die vichters toen dikkers echt et leevn lietn in 'n arena.

==Literateure==
't Romeinsche Ryk eit veel bekende schryvers en dichters voortgebrocht. De bekendste woarn Horatius, Virgilius, Plinius den Oudern, Plinius den Joengern. Cicero es surtout bekend vo zyn politieke pleidooin in den Romeinschn Senoat.

==Christndom==
Et [[Nieuwe Testament]] van den [[Bybel]] vertelt ook over de Romeinn binst 't leven van [[Jezus]] Christus. Zyder ieldn toen Palestina bezet, 't land woa da Jezus geleefd eit. In dienen tyd woarn de Romeinn nog heidenen. Drieounderd joar lank ein ze de volgeliengn van Jezus vervolgd, vele zyn up e wrede maniere an 't ende van under leevn gerocht. 't Es moar achter drieounderd joar da mienschn under oopnlik christelik mochtn noemn. [[Constantyn de Grote]] wos 'n eestn keizer die em liet bekeern tot et christndom (in [[313]]).

==Monetaire polletiek==
[[Ofbeeldienge:AntoniusPiusSestertius.jpg|thumb|right|Sestertius van keizer Antoninus Pius]]
't Wos de Romeinn gelukt vo en uniform muntnstelsel in te voern in heel under ryk. Achter under es datte in [[Europa]] nie mee idder gebeurd dan in [[2002]], mei d'invoerienge van 'n [[euro]]. 

't Romeins muntnstelsel bestound uut:
*as: under boasismunte, gemakt van brons of koper
*dupondius: bronzn munte die 2 as weird wos
*sestertius: e zwoare bronzn munte, 4 as weird
*denarius: styf populaire zilvern munte van 16 as
**'t Spoansche word ''dinero'' (geld) es iervan ofgeleid
**de ''dinar'' es nog osan de munteeneid vo veel landn : Algereye, Irak, Koeweit, Jordoanië, Libië, Servië, Soedan, Tunesië
**de ''denar'' es de munte van Macedonië 
*aureus: goudn munte, 25 denarii weird, of 400 as

't Gewichte van die muntn en under ounderlienge veroudiengn zyn dikkers veranderd gewist. 't Vervol van et Ryk es styf goed te volgn an die muntevolutie.

==SPQR==
't Officieel woapn van Rome en van heel et ryk wos ''Senatus Populusque Romanus'' ('n Senoat en 't Volk van Rome), ofgekort tot ''S.P.Q.R.''. Ze wos gebeeldouwd in ol under gebouwn en triomfboogn. SPQR es nu nog osan gebruukt deur 't stadsbesteur van Rome.


{{commons|Roman Empire}}


[[Categorie:Klassiekn tyd]]

[[als:Römisches Reich]]
[[ar:إمبراطورية رومانية]]
[[bn:রোমান সাম্রাজ্য]]
[[zh-min-nan:Lô-má Tè-kok]]
[[be:Рымская Імперыя]]
[[be-x-old:Рымская Імперыя]]
[[bs:Rimska imperija]]
[[br:Impalaeriezh roman]]
[[bg:Римска империя]]
[[ca:Imperi Romà]]
[[cs:Starověký Řím]]
[[cy:Yr Ymerodraeth Rufeinig]]
[[da:Romerriget]]
[[de:Römisches Reich]]
[[et:Rooma riik]]
[[el:Ρωμαϊκή Αυτοκρατορία]]
[[en:Roman Empire]]
[[es:Imperio Romano]]
[[eo:Romia Imperio]]
[[eu:Erromatar Inperioa]]
[[fr:Empire romain]]
[[fy:Romeinske Ryk]]
[[gl:Imperio Romano]]
[[hak:Lò-mâ Ti-koet]]
[[ko:로마 제국]]
[[hr:Rimsko Carstvo]]
[[id:Kekaisaran Romawi]]
[[is:Rómverska keisaradæmið]]
[[it:Impero romano]]
[[he:הקיסרות הרומית]]
[[jv:Kakaisaran Romawi]]
[[ka:რომის იმპერია]]
[[kw:Emperoureth Romanek]]
[[lad:Imperio Romano]]
[[la:Imperium Romanum]]
[[lv:Romas impērija]]
[[lb:Réimescht Räich]]
[[lt:Romos imperija]]
[[jbo:latmo sosygugje'a]]
[[hu:Római Birodalom]]
[[mk:Римска империја]]
[[ml:റോമാ സാമ്രാജ്യം]]
[[fj:Na Matanitu ki Roma]]
[[nl:Romeinse Rijk]]
[[ja:ローマ帝国]]
[[no:Romerriket]]
[[nds:Röömsch Riek]]
[[pl:Cesarstwo rzymskie]]
[[pt:Império Romano]]
[[ro:Imperiul Roman]]
[[ru:Римская империя]]
[[sm:Le Malo o Roma]]
[[sq:Perandoria Romake]]
[[ru-sib:Римска анперря]]
[[sk:Staroveký Rím]]
[[sl:Rimski imperij]]
[[sr:Римско царство]]
[[sh:Rimsko Carstvo]]
[[fi:Rooman valtakunta]]
[[sv:Romerska riket]]
[[th:จักรวรรดิโรมัน]]
[[vi:Đế quốc La Mã]]
[[tr:Roma İmparatorluğu]]
[[uk:Римська імперія]]
[[vec:Inpero Roman]]
[[zh:羅馬帝國]]
