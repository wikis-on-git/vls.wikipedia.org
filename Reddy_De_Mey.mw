{{plat|Ostends}}

'''Reddy De Mey''' ([[Ostende (stad)|Ostende]], [[25 juni]] [[1944]]) is e voormoalige journalist van de [[VRT]]. 

==Carrière==
Reddy De Mey èt voet journoal an 'Afrit 9' gewerkt. Ze glorieperiode ètn meegemakt bie et zienkn van de [[Herald of Free Enterprise]]. Omdat 'n an de zèè weunt en doar iederèèn kent, mochtn  als èèste en enigste reporter verslag uutbriengn vanup de rompe van de Herald. Lange voe da olleman der mee begost, bekeekt'n al tnieuws vanut de oogn van de geweune man. In die tied was da nog nie anvèèrd, en ze en der em assan scheef voe bekeekn.

Ie zorgde ook assan datn zelve in beeld kwaam, nog etwa da in die tied nie gebrukelik was. In 1999 istn e bitje gedwoengn in prepensioen gegoan, en istn in de lokoale polletiek gegoan. In [[2002]] et ie zelve e ki 't nieuws ghoald, deurdat ie ruzje gemakt et me ze vrouwe.

In [[2004]] et ie em angeslootn bie 't [[Vlaams Belang]]. In de [[Federoale parlementsverkiezingn 2007|Federoale parlementsverkiezingn]] van [[2007]] et 'n als achtstn upvolger 3473 stemmn ghaald.

[[Categorie:West-Vlamsche journalist|De Mey, Reddy]]
[[Categorie:Ostende|De Mey, Reddy]]
