{{Dynastie|
| ploatje = [[Ofbeeldienge:Infanta Isabella Clara Eugenia by Alonso Sanchez Coello dated 1579.JPG|250px|Isabella van Spanje]]
| noame = Isabella van Spanje
| leevn = [[1566]] – [[1633]] 
| functie1 = Heerser van de Nederlandn, t'ope mè [[Albrecht van Oostnryk]]
| periode1 = [[1598]] – [[1621]]
| vôorganger1 = [[Filips II van Spanje|Filips II]]
| ipvolger1 = [[Filips IV van Spanje|Filips IV]]
| functie2 = Landvoogdesse van de Nederlandn
| periode2 = [[1621]] – [[1633]]
| vôorganger2 = Eurzelve en [[Albrecht van Oostnryk]]
| ipvolger2 = [[Ferdinand van Oostnryk]]
| voader = [[Filips II van Spanje|Filips II]]
| moeder = [[Elisabeth van Valois]]
}}

'''Isabella Clara Eugenia''' (Segovia (Spanje), [[12 augustus]] [[1566]] - [[Brussel]], [[1 december]] [[1633]]) wos een van de dochters van den Spoanschn keunink [[Filips II van Spanje|Filips II]]. 

Ze wos zy van [[1598]] tout [[1621]] vorstinne van de [[Nederlandn]]. Achter 'n dood van eurnen vint [[Albrecht van Oostnryk]] in [[1621]] kwam ze zy ollene landvoogdesse van de [[Zudelikke Nederlandn]] tout an eurne dood in [[1633]].

==Uwelik==
Kort voor zynen dood gof Filips II an eur en eurne vint de [[Lege Landn]] lik uwelikscadeau. Je wilde surtout ofgerookn van de burgeroorloge die doar an de gank wos en em andnvul geld koste. Zynder kosten d'r ounofankelik over regeern moar d'r woarn wel enigste voorwoardn an verboundn:
*oe 't koppel gin kinders en kreeg, keerden de Nederlandn were ounder de Spoansche krone
*eventuele kinders kostn ollene trouwn mè de goedkeuringe van den Spoanschn keunink
*eventuele dochters mochtn ollene moa trouwn mè Spoansche prinsn

Via eur uwelik gerochte ze zy ook aartsertoginne van Oostnryk.

==Besteur==
Albrecht en Isabelle woarn styf geirn geziene, surtout by de bevolkienge van de Zudelikke Nederlandn. Ze stoundn ollene de katholieke godsdienste toe en voerdn in [[1611]] et '''Eeuwig Edict''' in. Dat ield in da familjenoamn moestn vastegeleid zyn en da kerkn verplicht woarn vo dop-, uwelik- en doodsregisters an te leggn. 

Ook woarn Albrecht en Isabella erin gesloagd en bestand van twolf joar of te sluut mè de upstandige [[Noordelikke Nederlandn]], et [[Twolfjoarig Bestand]]. Ierdeure kostn de Zudelikke Nederlandn were up krachtn kommn van de joarnlange burgeroorlog en begoste en periode van diplomatieke, artistieke en economische welvoart. 

Albrecht en Isabella woarn ook verzot up kunste. Surtout de bekendn schilder [[Pieter Paul Rubens]] wos lik ofschilder ne geirn geziene gast an under of. Pieter Paul Rubens wos ook diplomat vo de ertoogn en èt dikwyls up missie gestuurd gewist om over oorlogen en vrede te goan ounderandeln. 

==Dood van Albrecht==
Achter 'n dood van Albrecht in [[1621]] keerden de Nederlandn direct were na de Spoansche krone die toun ounder keunink [[Filips III van Spanje|Filips III]] stound.

't Liefst van ol wilde de styf katolieke Isabella werekeern noar e klooster in Spanje (Monasterio de las Descalzas Reales) moar zy en mochte nie van den keunink. Ze moeste in Brussel bluuvn vodder regeern, lik landvoogdesse, nogol teegn eur goestienge. Ze bleef wel streevn na vredesounderandelingn met de Noordelikke Nederlandn, zounder da de keunink van etwod wiste.

==Dood van Isabella==
't Ende van eur leevn brocht ze zy deure in e Vlams klooster. Achter eurne dood in [[1633]] keerde 't besteur over de Nederlandn were na de Spoanschn keunink, oundertusschn [[Filips IV van Spanje|Filips IV]]. Dedien stelde [[Ferdinand van Oostnryk]] an lik regent.

[[Categorie:Landvoogd]]
[[Categorie:Habsburg]]

[[ca:Isabel Clara Eugènia d'Espanya]]
[[de:Isabella Clara Eugenia]]
[[en:Infanta Isabella Clara Eugenia of Spain]]
[[es:Isabel Clara Eugenia]]
[[fr:Isabelle d'Espagne (1566-1633)]]
[[it:Isabella Clara Eugenia d'Asburgo]]
[[ja:イサベル・クララ・エウヘニア]]
[[nl:Isabella van Spanje]]
[[pl:Izabela Klara Eugenia Habsburg]]
[[pt:Isabel Clara Eugénia, Infanta de Espanha]]
[[ru:Изабелла Клара Евгения, инфанта Испанская]]
