{{Dynastie|
| ploatje = [[Ofbeeldienge:Infanta Isabella Clara Eugenia by Alonso Sanchez Coello dated 1579.JPG|thumb|250px|Isabella van Spanje geschilderd deur Alonso Sanchez Coello in 1579]]
| noame = Isabella van Spanje
| leevn = [[1566]] – [[1633]] 
| functie1 = Co-soeverein van de [[Spoansche Nederlandn]] mè [[Albrecht van Oostnryk]]
| periode1 = [[1598]] – [[1621]]
| vôorganger1 = [[Filips II van Spanje|Filips II]]
| ipvolger1 = [[Filips IV van Spanje|Filips IV]]
| functie2 = Landvoogdesse van de Nederlandn
| periode2 = [[1621]] – [[1633]]
| vôorganger2 = [[Albrecht en Isabella]]
| ipvolger2 = [[Ferdinand van Oostnryk]]
| voader = [[Filips II van Spanje|Filips II]]
| moeder = [[Elisabeth van Valois]]
}}

'''Isabella Clara Eugenia''' (Segovia (Spanje), [[12 ogustus|12 augustus]] [[1566]] - [[Brussel]], [[1 december]] [[1633]]) wos een van de dochters van den Spoanschn keunienk [[Filips II van Spanje|Filips II]]. 

Ze wos zy van [[1598]] tout [[1621]] vorstinne van de [[Nederlandn]]. Achter 'n dood van eurnen vint [[Albrecht van Oostnryk]] in [[1621]] kwam ze zy ollene [[Landvoogdn van de Habsburgsche Nederlandn|landvoogdesse]] van de [[Lege Landn]] tout an eurne dood in [[1633]].

==Uwelik==
Kort voor zynen dood gof Filips II an eur en eurne vint de Lege Landn lik uwelikscadeau. Je wilde surtout ofgerookn van de burgeroorloge die doar an de gank wos en em andnvul geld koste. Zynder kosten d'r ounofankelik over regeern moar d'r woarn wel enigste voorwoardn an verboundn:
*oe 't koppel gin kinders en kreeg, keerden de Nederlandn were noar de Spoansche krone
*eventuele kinders kostn ollene trouwn mè de goedkeurienge van den Spoanschn keunienk
*eventuele dochters mochtn ollene moa trouwn mè Spoansche prinsn

Via eur uwelik gerochte ze zy ook aartsertoginne van Oostnryk.

==Besteur==
Albrecht en Isabelle woarn styf geirn geziene, surtout by de bevolkienge van de [[Zudelikke Nederlandn]]. Ze stoundn ollene de katholieke godsdienste toe en voerdn in [[1611]] et '''Eeuwig Edict''' in. Dat ield in da familjenoamn moestn vastegeleid zyn en da kerkn verplicht woarn vo dop-, uwelik- en doodsregisters an te leggn. 

Z'èn en upmerkelik succes g'oald mè under overwinnienge up d'Ollanders en d'Iengelsche by de [[Slag by Nieuwpoorte]] in [[1600]]. Dat èt under e sterke reputoasje gegeevn want zo èn ze zynder beweezn da de Zudelikke Nederlandn in stoat woarn de anvolln van de upstandige [[Noordelikke Nederlandn]] of te sloan. Wel mè d'ulpe van et Spoansche leger, moar allez.

In [[1609]] zyn Albrecht en Isabella tot en akkoord gerocht mè de noordelikke provinsjn vo en bestand van twolf joar of te sluutn, et [[Twolfjoarig Bestand]]. Ierdeure kostn de Zudelikke Nederlandn were up krachtn kommn van de joarnlange burgeroorlog en begoste en periode van diplomatieke, artistieke en economische welvoart. 

Albrecht en Isabella woarn ook verzot up kunste. Surtout de bekendn schilder [[Pieter Paul Rubens]] wos lik ofschilder ne geirn geziene gast an under of. Rubens wos ook diplomat vo d'ertoogn en èt dikwyls up missie gestuurd gewist om over oorlogen en vrede te goan ounderandeln.

==Dood van Albrecht==
Achter 'n dood van Albrecht in [[1621]] keerdn de Nederlandn direct were na de Spoansche krone die oundertusschn ounder keunienk [[Filips IV van Spanje|Filips IV]] stound.

't Liefst van ol wilde de styf katolieke Isabella werekeern noar e klooster in Spanje (Monasterio de las Descalzas Reales) moar zy en mochte nie van den keunienk. Ze moeste in Brussel bluuvn vodder regeern, lik landvoogdesse, nogol teegn eur goestienge. Ze bleef wel streevn na vredesounderandeliengn met de Noordelikke Nederlandn, zounder da de keunienk van etwod wiste.

==Dood van Isabella==
't Ende van eur leevn brocht ze zy deure in e Vlams klooster. Achter eurne dood in [[1633]] keerde 't besteur over de Nederlandn were na de Spoanschn keunienk [[Filips IV van Spanje|Filips IV]]. Dedien stelde [[Ferdinand van Oostnryk]] an lik regent.

[[Categorie:Landvoogd]]
[[Categorie:Habsburg]]

[[bg:Изабела-Клара Испанска]]
[[ca:Isabel Clara Eugènia d'Espanya]]
[[cs:Isabela Klára Evženie Španělská]]
[[de:Isabella Clara Eugenia von Spanien]]
[[en:Infanta Isabella Clara Eugenia of Spain]]
[[es:Isabel Clara Eugenia]]
[[fr:Isabelle d'Espagne (1566-1633)]]
[[hu:Izabella Klára Eugénia spanyol infánsnő]]
[[it:Isabella Clara Eugenia d'Asburgo]]
[[ja:イサベル・クララ・エウヘニア]]
[[nl:Isabella van Spanje]]
[[pl:Izabela Klara Eugenia Habsburg]]
[[pt:Isabel Clara Eugénia, Infanta de Espanha]]
[[ru:Изабелла Клара Евгения]]
