==  Binair reekn’n ==


Ei j’oal gepeist oe da j’ keun tel’n a j’ moar an elk’n ant jeine vinger zoe ein?

Dan  zoe j’ tel’n up volg’nde maniere:

0 = gein vingers tôon’n

1 = jeine vinger tôon’n an jein ant

10 = al joe vingers tôon’n

Binair tel’n es dus eig’nlik tel’n ai j’ moar twei vingers è en datter moa twei symbool’n voar moar twei siffers bestoan, nul en ein.

 

== Tel’n ==


Achter 0 (nul) komt 1 (jein).

Achter 1 (jein) komt 10 (tiene).

Achter 10 (tiene) komt 11 (elve), moar achter (11) elve komt, omdatter gein 12 (twoalve) bestoa, 100.

Dus:

0          +          1          =          1

1          +          1          =          10       

10        +          1          =          11

11        +          1          =          100

100      +          1          =          101

101      +          1          =          110

110      +          1          =          111

111      +          1          =          1000

 

Ei j’ gezien dat j’ier oak geteld è toet an achte (8) oa j’ zoe tel’n in tiendeilig stelsel.

Doe moar zuoa voart.

1000    +          1          =          1001

1001    +          1          =          1010

 

== Je keunt ook vermenigvuldig’n en djeil’n ==


Moal tiene (10) è geweun een nul derbie zet’n of u comma verzetten

 

10        x          10        =          100

 

Int tiendelig stelsel zoe da 2 x 2 zien en da gift  4 (viere)

Ewwel 4 (viere) da ès’inderdoad in ’t binair 100.

 

11        x          10        =          110

 

Int tiendelig stelsel zoe da 3 x 2 zien en da gift  6 (zesse)

Ewwel 6 (zesse) da ès’inderdoad in ’t binair 110


== Oe moe j’  werk’n mè komma’s? ==

 

Einenalf (1,5 in tiendeilige) dat moe 1,1 zin in ’t binair omda den elft van tiene (10) jein (1) è.

Ai j’ dus 1,1 + 1,1 doe dan moet dat 11 zin.

 

Ai j’ nu (1,1+ 1,1) x 10 doe è da ’t zelfde als 11 + 11 =  110. Djielt da nu deur 10 en g’eit

11 .

Of

 

           1,1

+          1,1

-----------------

   1+1+1    ,0                             =  11

 

ier moe je weet’n da 1+1 = 10 is. Da jeintje van de tiene pak’n we mee en oa j’ 1+1+1 zie da ès 11.

 


 

== Oe schrif dj’ nu 5,25 (tiendeilig) in ’t binair ==

 

Ai j’ da maal 4 doe gift dat 21

21 in ’t binair da è 10101

Nu deil’n we 10101 deur 100 ( 100 binair è gelik an 4 tiendeilig)

Da gift 101,01

Dus 5,25 è gelik an 101,01

Ai je nu

           101,01

+          101,01

-----------------

          1010,10     en da è gelik an 10,5 (tiendeilig)

 

Ai je nu

           1010,10

+          1010,10

-----------------

          10101,00     en da è gelik an 21 (tiendeilig)

 


== Zoa zie j’ da oalles achter de komma  u zoa kan utgelei word’n: ==

Den elft                                                         è gelik an                                0,1

A kartje  è den elft van den elft (of djeilen deur tiene)        è gelik an                                0,01

N’ achtste è den elft van un kartje (of djeilen deur tiene)      è gelik an                                0,001

Doe moar zoa voart

 

A j’die drie uptelt dan è j’ 0,111 en in ’t diendjeilig è da natuurlik 0,5 + 0,25 + 0,125 en da è gelik an 0,875

 

A j’ nu 0,111 moal 10 doe è j’ 1,11 en da gelik an 1,75 in diendjeilig , inderdoad 0,875 moal 2 è 1,75



da zoe doar moet'n kom'n in
categorie

Olles, weet’nschap, excate weet’schap, wiskunde, getallenl
eer
