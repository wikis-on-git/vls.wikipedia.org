'''Binair reekn’n''' is e maniere va reekn'n woaby da idder getal is vôorngesteld deur e reke van de cyfers 1 en 0.

== 't Verschil mè geweune reekn'n ==
Telln tôt tiene lyk da w'ollemoale geleird èn in de lagere schole, is eig'nlyk telln up oez vingers (twei kêer vuve). Da è de boasis van oes tiendêlig stelsel, eig'nlyk 't stelsel woarin datter een nul en d'andere neegn cyfers zyn.

D'er bestoat vôor oeze latste ving'r pertank gin symbool. We moet'n content zin mè 1 en 0 om 't getal 10 te vormn.

Vô ol d'andere ving'rs èn we een symbool vôor 't cyfer.

:Gin ving'rs = 0
:Êne ving'r  = 1
:Twêe ving'rs = 2
:Drie ving'rs = 3
:Vier ving'rs = 4
:Vuuf ving'rs = 5
:Zes ving'rs = 6
:Zeevn ving'rs = 7
:Acht ving'rs = 8
:Neegn ving'rs = 9

A w'oal ons ving'rs tôon'n èn we 10


Ei j’ol gepeist oe da j’ keun telLn a j’ moar an elk’n ant êne vinger zoe ein?</br>
Dan  zoe j’ telln up volg’nde maniere:

:0 = gin vingers tôon’n
:1 = êne vinger tôon’n an êen ant

10 = al joe vingers tôon’n (dus an elk ant êne vinger)

Binair tel’n es dus eig’nlyk tel’n ai j’ moar twei vingers è en datter moa twei symbool’n voar moar twei siffers bestoan, nul en jein. Binair is eig'nlyk het nul en den andere siffer jein stelsel.

== Telln ==

:achter 0 (nul) komt 1 (êen)
:achter 1 (êen) komt 10 (tiene)
:achter 10 (tiene) komt 11 (elve)
:achter 11 (elve) komt, omdatter gin 12 (twoalve) bestoa, 100.

Dus:

:0 + 1 = 1
:1 + 1 = 10
:10 + 1 = 11
:11 + 1 = 100
:100 + 1 = 101
:101 + 1 = 110 
:110 + 1 = 111
:111 + 1 = 1000

Ei j’ gezien dat j’ier oak geteld è toet an achte (8) oa j’ zoe telln in oes tiendêlig stelsel.

Doe moar zô vôort.

:1000 + 1 = 1001
:1001 + 1 = 1010
 

== Je keunt ook vermenigvuldig’n en dêeln ==

Moal tiene (10) è geweun een nul derby zett'n of een komma verzett'n.

:10 x 10 = 100

In oes tiendelig stelsel zoe da 2 x 2 zyn en da gift 4 (viere).</br>
Ewwel 4 (viere) da ès inderdoad in ’t binair 100.

:11 x 10 = 110

In oes tiendelig stelsel zoe da 3 x 2 zyn en da gift 6 (zesse).</br>
Ewwel 6 (zesse) da ès inderdoad in ’t binair 110.

== Oe moe j’  werk’n mè komma’s? ==

Ênenalf (1,5 in tiendêlige) dat moe 1,1 zyn in ’t binair omda den elft van tiene (10) êen (1) è.

Aj dus 1,1 + 1,1 doe dan moet dat 11 zyn.</br>
Ai j’ nu (1,1+ 1,1) x 10 doe è da ’t zelfde als 11 + 11 =  110. Dêelt da nu deur 10 en g’eit

:11

of

      1,1
  +   1,1
  -------
  1+1+1,0 =  11

Ier moe je weet’n da 1+1 = 10 is. Da êentje van de tiene pakk’n we mee en oa j’ 1+1+1 zie dan ès da 11.

== Oe schrif dj’ nu 5,25 (tiendêlig) in ’t binair ==
Ai j’ da maal 4 doe gift dat 21.

:21 in ’t binair da è 10101

Nu dêeln 10101 deur 100.

:100 binair è gelyk an 4 tiendêlig

Da gift 101,01.

:dus 5,25 è gelyk an 101,01

Ai je nu

    101,01
 +  101,01
 ---------
   1010,10     en da è gelyk an 10,5 (tiendeilig)

Ai je nu

   1010,10
 + 1010,10
 ---------
  10101,00     en da è gelyk an 21 (tiendeilig)

== Zoa zie j’ da olles achter de komma ezoa kan uutgelei word’n ==
Den elft:
:è gelyk an 0,1

E kartje è den elft van den elft (of dêeln deur tiene)
:è gelyk an 0,01

't Achtste è den elft van e kartje (of dêeln deur tiene)
:è gelyk an 0,001

Doe moar zô vôort.

A j’die drie uptelt dan è j’ 0,111 en in ’t diendêlig è da natuurlyk 0,5 + 0,25 + 0,125 en da è gelyk an 0,875.

A j’ nu 0,111 moal 10 doe è j’ 1,11 en da gelyk an 1,75 in tiendêlig. Inderdoad 0,875 moal 2 è 1,75.

== etwadde oftrekk'n ==

  101,11  da zoe 5,75 vuve komma vuventseventig zyn in tiendêlig
 -  1,01  da zoe 1,25 êen komma vuventwintig zyn in tiendêlig
 -------
  100,10  en da è gelyk an 4,5 (tiendêlig)

== Ommezett’n van de tiendêlige getalln noa binair en omgekêerd ==
Oe zet je byvôorbeeld 107 omme na binair?

Oa je wit da
:<math>2^6</math> = 64 
:<math>2^5</math> = 32

dan zit er byvôorbeeld in 107 êne kêer 64 in, moa gin twêe kêer.</br>
Er zit byvôorbeeld ôok nog êne kêer <math>2^5</math> = 32, enzovôort…

:107 = 64 + 32 + 0 + 8 + 0 + 2 + 1
:107 = (1 * <math>2^6</math>) + (1 * <math>2^5</math>) + (0 * <math>2^4</math>) + (1 * <math>2^3</math>) + (0 * <math>2^2</math>) + (1 * <math>2^1</math>) + (1 * <math>2^0</math>)
:107 è dus 1101011 in ‘t binair  

Getalln met komma's:

:107,578125 = 107 + 0,578125
:107,578125 = 64 + 32 + 0 + 8 + 0 + 2 + 1 + 0,5 + 0 + 0 + 0,0625 + 0 + 0,015625
:107,578125= (1 * 2tot6) + (1 * 2tot5) + (0 * 2tot4) + (1 * 2tot3) + (0 * 2tot2) + (1 * 2tot1) + (1 * 2tot0) + (1 * (0,5)tot1) + (0 * (0,5)tot2)+ (0 * (0,5)tot3) + (1 * (0,5)tot4) + (0 * (0,5)tot5) + (1 * (0,5)tot6)

Je zied’ier da ‘t ginne achter de komma uutgelei kan word’n op de maniere van de macht'n van 0,5 of 2 tôt de negatieve macht'n.

:107,578125 è gelyk an 1101011 + 0,100101 in 't binair
:107,578125 è gelyk an 1101011,100101 in 't binair

== Andere stelsels ==

Un stels'l ès oalsan gemakt volgens het antal symbol'n da j'è voar de siffers.
Zoa è j' in tiendeilig oak moar tien siffers 0 1 2 3 4 5 6 7 8 9.
Tiene keun j' moa skriven deur jein en nul te gebruk'n.
Toevallig è ne mens an elk ant vuv vingers en ao j' oal joe vingers tôont dan è da tiene.

De marsmannekes ein an elk ant moa vier vingers.
zoa tel'n ze zunder 0=nits    (1 2 3 4)     (5 6 7 10)   (11 12 13 14)   (15 16 17 20)        ....27 30
iedr groepke è jein ant derbie.
Da è 't achtdeilig (octaal) stels'l

De buit'noardse zul'n dan ôver ons stels'l sprek'n van 't twaalfdjeilige stels'l naar unne norm.

De binaire mannekes ein an elk ant moa jeine vinger.
zoa tel'n ze zunder 0=nits    (1)    (10)    (11)  (100)
iedr groepke è jein ant derbie.

De binaire mannekes zul'n dan ôver ons stels'l sprek'n van 't 1010 djeilige stels'l naar unne norm.

De mannekes mè 't an elk ant acht vingers.
zoa tel'n ze zunder 0=nits    (1 2 3 4 5 6 7 8)     (9 A B C D E F 10)   (11 12 13 14 15 16 17 18)   (19 1A 1B 1C 1D 1E 1F 20)        ....2F 30
Iedr groepke è jein ant derbie.
Da è 't zestiendjeilig ( hexadecimoal)stels'l. Ze gebruk'n da vele in compjoet'r programmoatie.

hier zie je oe da j' 255 skrift in tiendjeilige en in 't octoale en in 't binair en in 't hexadecimoale.
255 = 377 = 1111 1111 = FF

[[Categorie:Getallenleer]]

[[af:Binêre getallestelsel]]
[[ar:نظام عد ثنائي]]
[[bg:Двоична бройна система]]
[[bs:Binarni sistem]]
[[ca:Codi binari]]
[[cs:Dvojková soustava]]
[[da:Binære talsystem]]
[[de:Dualsystem]]
[[el:Δυαδικό σύστημα]]
[[en:Binary numeral system]]
[[eo:Duuma sistemo]]
[[es:Sistema binario]]
[[et:Kahendsüsteem]]
[[eu:Zenbaki-sistema bitar]]
[[fa:دستگاه اعداد دودویی]]
[[fi:Binäärijärjestelmä]]
[[fr:Système binaire]]
[[fur:Sisteme binari]]
[[gl:Código binario]]
[[he:בסיס בינארי]]
[[hu:Kettes számrendszer]]
[[it:Sistema numerico binario]]
[[ja:二進記数法]]
[[ka:ორობითი რიცხვები]]
[[ko:이진법]]
[[la:Systema numericum binarium]]
[[nl:Binair]]
[[nn:Totalssystemet]]
[[no:Binært tallsystem]]
[[pl:Dwójkowy system liczbowy]]
[[pt:Sistema binário (matemática)]]
[[ro:Sistem binar]]
[[ru:Двоичная система счисления]]
[[simple:Binary numeral system]]
[[sk:Dvojková číselná sústava]]
[[sl:Dvojiški številski sistem]]
[[sr:Бинарни систем]]
[[sv:Binära talsystemet]]
[[th:เลขฐานสอง]]
[[vi:Hệ nhị phân]]
[[yi:ביינערי]]
[[zh:二进制]]
