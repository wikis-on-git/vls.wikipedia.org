[[Ofbeeldienge:FontGirondins.JPG|left|thumb|<center>Stik van et ''Monument aux Girondins'']]
'''Bordeaux''' (229.900 inweuners (2005), agglomeroasie 753.931 (1999)) is den achsten grotste stad van [[Vrankryk|Frankryk]]. Ze ligd in 't zuudwestn van Frankryk en z'is den oofdstad van 't departement Gironde en de regio Aquitanië.

Bordeaux  ligd an de rivier de Garonne ip 98 km van den Atlantische Oceoan. Sedert dan de [[Iengeland|Iengelse]] in de 14sten êeuwe, binst den [[oenderdjoarigen orloge]], de stad in anden aan is Bordeaux uutgegroeid toet een echte andelsstad die wêereldberoemd is vo den export van z'n wyn.  Tegenwoordig zyn der ook veel activiteitn roend export van oet, luchtvoart, electronica en chemie. 

Sedert een poar joar zyn ze hêle stikken van Bordeaux an 't restaurern wodeure dat 't een schoane stad an 't wordn is.  Den oede stad strekt em uut van de Place de la Victoire toet an de Place de la Comédie, die verboendn zyn deur de Rue Ste Catherine, volgenst under de langste wienkelstroate van Europa. Andre schoane diengn vo te zien zyn et Monument aux Girondins, een spectaculaire fonteine, et Grand Théatre, de Cathédrale Saint-André en de Grosse Cloche, die den oogst van de wyndruuvn inludige.

[[Victor Hugo]] zeid over Bordeaux: "Pak [[Versailles]], doet do [[Antwerpn]] by, en j'e Bordeaux."

[[Categorie: Stad in Vrankryk]]
