{{Taxobox
|afbeelding=Miesmuscheln Mytilus 1.jpg
|afbeeldingtekst=Mussels ip 't strange
|rijk=[[Animalia]] (Bêestn)
|stam=[[Mollusca]] (Wêekbêestn)
|klasse=[[Bivalvia]] (Twêekleppigen)
|orde=[[Mytiloida]]
|familie=[[Mytilidae]]
|geslacht=[[Mytilus]]
|w-naam=''Mytilus edulis''
}}
{{plat|Blank'nbergs}}
Een '''mussel''' of '''mossel''' (''Mytilus edulis'') is een weikbeiste (''Mollusca'') die in de zeie leeft.
==Uutzicht==
Mussels en een zocht lyf (weikbeistn) en een twideilige schelpe die ze met krachtige spieren toe kunn klappn. De schoalen zyn an de buutnkant diep doenkerblauw toet zwart en van binnen en ze een loage peirelmoer. Soms wordt er in de schelpe een klein peireltje gevormd. A't er een zandkorrel in de schelpe terechte komt vormt de mussel doa kalkloagsjes roend. Da wordt ton een peireltje da bykan alsan onregelmoatig van vorm is en nie glanzend, dus nie vele weird. Mussels zittn vaste me byssusdroadn die bestoan uut een kleefstoffe die ofgescheidn wordt deur een speciale kliere. Z'en een gespierde voet die doenkerbruun is van kleur.

==Leven==
Mussels zittn meistal an de rotsen vaste of begroaven under in zand of slyk. Ze leven van [[plankton]] dat deur de sifong (een buzetje) noa binnen gezogen wordt en were uutgescheidn. Een mussel kan grôte hoeveelheedn woater deur z'n lyf pompn. De bevruchtinge gebeurt in 't woater. Uut de eitjes kommen d'r larven die in 't plankton bluven zweevn. Achter 'n ende oentwikkelen de larven een schelptje da noa de bodem zinkt en em vaste zet. Da noemn ze ''spatval''.
Mussels kun je algemein vindn langs de kustn en binnenzeien van 't Nôordatlantisch gebied. Ze wordn in Europa gekwikt en g'eetn. ''edulis'' beteikent "eetboar".

==Uutdrukkinge==
*Noch mussel noch vis: noch 't ein, noch 't ander
*'t Is een mussel: een futlôos mens, een slappeling

[[Categorie:Mytilus]]

[[nl: Mossel]]
