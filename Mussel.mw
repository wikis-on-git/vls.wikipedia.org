{{Taxobox
|afbeelding=Miesmuscheln Mytilus 1.jpg
|afbeeldingtekst=Mussels ip 't strange
|rijk=[[Animalia]] (Bêestn)
|stam=[[Mollusca]] (Wêekbêestn)
|klasse=[[Bivalvia]] (Twêekleppigen)
|orde=[[Mytiloida]]
|familie=[[Mytilidae]]
|geslacht=[[Mytilus]]
|w-naam=''Mytilus edulis''
}}
Een '''mussel''' of '''mossel''' (''Mytilus edulis'') is een wêekbêeste (''Mollusca'') die in de zêe leeft.
==Uutzicht==
Mussels en een zocht lyf (wêekbêestn) en een twêedêlige [[schelpe]] die ze met krachtige spieren toe kunn klappn. De schoaln zyn an de buutnkant diep dounkerblauw tout zwart en van binn en ze een loage peirelmoer. Soms wordt er in de schelpe een klêen peireltje gevormd. Ot er een zandkorrel in de schelpe terechte komt vormt de mussel doa kalkloagsjes round. Da wordt ton een peireltje da bykan alsan ounregelmoatig van vorm is en nie glanzend, dus nie vele weird. Mussels zittn vaste me byssusdroadn die bestoan uut een kleefstoffe die ofgescheidn wordt deur een specioale kliere. Z'èn een gespierde voet die dounkerbruun is van kleur.

==Leven==
Mussels zittn mêestol an de rotsen vaste of begroavn under in zand of slyk. By [[ebbe]] kun je ze zien alachter ip de golfbrekers.  Ze leven van [[plankton]] dat deur de sifong (een buzetje) noa binn gezogen wordt en were uutgescheidn. Een mussel kan styf vele woater deur z'n lyf pompn. De bevruchtinge gebeurt in 't woater. Uut de eitjes kommen d'r larven die in 't plankton bluven zweevn. Achter 'n ende ountwikkeln de larven een schelptje da noa de bodem zinkt en em vaste zet. Da noemn ze ''spatval''.
Mussels kun je algemêen vindn langs de kustn en binnzêeën van 't Noordatlantisch gebied. Ze wordn in Europa gekwikt en g'eetn. ''Edulis'' betêkent "eetboar" in 't Latyn.

==Uutdrukkingn==
*Noch mussel noch vis: noch 't êen, noch 't ander
*'t Is een mussel: een futloos mens, een slappeling

==Ofbeeldingn==
<gallery>
Ofbeeldienge:Cooked mussels DSC09244.JPG|Gerêedgemakte mussels
Ofbeeldienge:Blue mussel Mytilus edulis.jpg|Mussels ip e golfbreker
Ofbeeldienge:Moule sauvage.jpg|'n Oop mussels by mekoar
Ofbeeldienge:Moules Miesmuscheln mussel3.jpg|De schelpe van e mussel
</gallery>
{{Commons|Mytilus edulis}}

[[Categorie:Mytiloida]]

[[da:Blåmusling]]
[[de:Miesmuscheln]]
[[en:Blue mussel]]
[[es:Mejillón]]
[[fr:Moule (mollusque)]]
[[io:Muslo]]
[[is:Kræklingur]]
[[it:Cozza]]
[[lb:Mullen]]
[[ms:Siput sudu]]
[[nl: Mossel]]
[[nn:Blåskjel]]
[[no:Blåskjell]]
[[pl:Omułek jadalny]]
[[pt:Mexilhão]]
[[ksh:Mießmuschel]]
[[fi:Sinisimpukka]]
[[sv:Musslor]]
