{{Toalbox|
| noame = Fries
| ploatje = Friesetaalgebied.png
| fototekst = 't Fries toalgebied
| toalgebied = Noord-[[Olland]], Noord-[[Duutsland]]
| sprekers = 400.000
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
| toalfamilje4 = [[Anglo-Fries]]
| officieel = [[Friesland]], [[Sleeswyk-Holstein]]
| toalorganisoatie = [[Fryske Akademie]]
| iso639-1 = fy
| iso639-2 = fry
| iso639-3 = fri : West-Fries</br>frs : Saterfries</br>frr : Noord-Fries
}}
Et '''Fries''' (Fries: ''Frysk'') es e [[West-Germoans]]che toale die gesprookn es in 't noordn van [[Olland]] en [[Duutsland]]. Et Fries es et nauwst verwant mei 't [[Iengels]]. Up [[etymologie|etymologische]] grondn vormn die twee toaln t'ope de [[Anglo-Fries]]che toalgroep.

==Friesche Variantn==
In Olland spreekn ze Fries in de noordelikke provinsje [[Friesland]] (Fries: ''Fryslân''). 't Es doar één van de twee officiële toaln van 't land. In Friesland koutn d'r à peu près 440.000 mienschn et Fries. Da Fries noemn ze et '''Westerlauwers Fries'''. Et officiële Fries da j'in Ollandsche schooln kut leern, noemt '''Standoardfries'''.

Fries es ook gesprookn in de Duutsche gemeente Saterland, en vlak teegn [[Denemarkn]] in de [[Duutsche deelstoat]] [[Sleeswyk-Holstein]]. Zyder spreekn doar en andere soorte Fries dan in Olland: '''Saterfries''' resp. '''Noord-Fries'''.

De Friesche toale noemt in 't Westerlauwers ''Frysk'', in 't Noord-Fries ''Friisk'' en in et Saterfries ''Fräisk''.

==Erkennienge==
Olland en Duutsland erkenn olletwee et Fries lik e minderheidstoale. In die landn krygt de toale beschermienge volgens et ''Europees andvest vo regionoale en mindereidstoaln''.

==Toalverwantschap==
Up toalkundig vlak zyn Fries en Iengels nauwe verwant mei mekoar. Moa under toalgroep, et Anglo-Fries, es uut mekoar gegruujd sinsn da de [[Angeln]] en [[Saksn]] 't continent ein verloatn zo'n 1700 joar geleen. Nu keun je gerust stelln dat et Fries minder up et Iengels trekt moa meer up Nederlands of [[Nedersaksisch]].

Voorbeeldn van toalverwantschap mei 't Iengels:
*Fries: ''tsiis, tsjerke'' ↔ Iengels: ''cheese, church''
*Fries: ''grien, kaai'' ↔ Iengels: ''green, key''

Fries en Iengels ein 't meest van ol de [[Ingvaeoonse klankverschuuviengn]] ondergoan. Dat es ook 't gevol gewist by 't [[West-Vlams]], moar wel in mindere moate.

Doaneffers eit et Fries ook Deensche invloed gekend, lik by 't Friesche woord ''bern'' (kind) ↔ Deens ''barn''.
