[[Ofbeeldienge:charles the Bold 1460.jpg|right|thumb|250px|<center> Karel de Stoute]]
[[Ofbeeldienge:1477 Legelandn.png|right|thumb|250px|De Bourgondische Lege Landn by de dood </br>van Karel de Stoute]]
'''Karel de Stoute''' (in 't Frans Charles le Téméraire, en in 't Ingels Charles the Bold of Charles the Rash) ([[Dijon]], [[10 november]] [[1433]] - [[Nancy]], [[5 januoari]] [[1477]]) was de zeune van [[Filips de Goede]] en [[Isabella van Portugal (1397-1471)|Isabella van Portugal]]. Je was ertog van Bourgondië, Brabant, Limburg en Luxemburg, [[Groafschap Vloandern|grave van Vlaandern]], Artesië, Bourgondië, [[Enegouwn]], [[Olland]], [[Zêeland]], Naamn. Loater, in 1472, ist 'n ertog van Gelre gewordn, en grave van Zutphen. Ze byname "de Stoutn" et 'n gekreegn omdat 'n vree courageus was, omdat 'n zovele dost, dus nie omdat 't ne drouvoard was.

==Territorium==

Karel ad al vele graafschappn en hertogdommn g'erfd van ze voader, mo ze lagen in twêe blokkn: de landn van herwaars over (langs ier, de Nederlandn) en de landn van derwaars over (de kantn van Bourgondië). Ie wilde die twêe gebiedn an mekoar angn, en azo een groot ryk maakn, gelyk 't Middnryk van Lotharius gewist. Dovoorn wildegt ie ounder meer Lotharingen goan verovern. 't Is domee dat 'n ruze kreeg met de Fransche keunink, Lodewyk den elfstn. Al da vechtn wier uutendelik in 1477 ook ze doôd, je sneuvelde in Nancy.

==Instelliengn==
In ze leevn wast 'n an 't sleuteln an de centrale instellingn van z'n ryk. Ie kwam mor in 1467 an de macht, mor ook ze voader [[Filips de Goede]] was doar al mee bizeg. Belangryk zyn zeker de Ordonnanties van Thionville van 1473. Ie richtte tonne 't [[Parlement van Mecheln]] ip, ne [[centrale reeknkamer]], ne [[kamer van de schatkiste]], en ne [[kamer van de beedn]]. Da woarn in feite al commissies die al een endje an 't groein woarn in den Hofraad.

==Familie en vrouwn==
Karel was drie keers getrouwd: met Catharine van Valois, Isabella van Bourbon, en met [[Margaretha van York]]. By Isabella ad 'n z'n ipvolgster [[Maria van Bourgondië]] verwekt.

==Achter ze dôod==
Achter dat 'n gesneuveld was in Nancy in 1477 kreeg z'n ipvolgster, [[Maria van Bourgondië]], als jounk meisje van me moeite 20 joar ferme probleemn omda nie iedereen eur azo mo wilde g'oorzoamn. 
De bevolkinge liep vree dul ip bevoorbeeld da nieuw ipgerichte Parlement omdat dadde een instellinge was die helegans geleid wier deur Bourgondiërs die gin Vlams kostn. 
Doarnboovn begoste 't beroep in processn nog mor ip te kommn. Met andere woordn: al die legere rechtbankn woarn d'r ook nie mee gediend. Nog in 1477 et de bevolkinge by Maria 't [[Groot Privilegie]] ofgedwoungn, womee dat al die nieuwe instellingn ollemolle were ofgeschaft wiern. Nu ja, teegn de trend ingoan was moeilik, en binn d'eeste decennia zyn z'ol were eripgericht gewist, bevoorbeeld da Parlement wier in 1504 eripgericht als de [[Grote Raad van Mecheln]] deur [[Filips I van Kastilië|Filips de Schone]].

==Zyn titels==
[[Ofbeeldienge:Armoiries Bourgogne Philippe le Bon.png|300 px|right]]
Ier es e lyste van de titels die Karel èt gedreegn tusschn [[1467]] a [[1477]], 't en woare dat et anders vermeld stoat.

*[[Ertogdom Bourgondië|ertog van Bourgondië]]
*[[Ertogdom Broabant|ertog van Broabant]]
*[[Ertogdom Gelre|ertog van Gelre]] ([[1472]]-[[1477]])
*[[Ertogdom Limburg|ertog van Limburg]]
*[[Ertogdom Lothier|ertog van Lothier]]
*[[Grootertogdom Luxemburg|ertog van Luxemburg]]
*[[Groafschap Artesië|groaf van Artesië]]
*[[Groafschap Bourgondië|paltsgroaf van Borugondië]]
*[[Groafschap Charolais|groaf van Charolais]]
*[[Groafschap Vloandern|groaf van Vloandern]]
*[[Groafschap Enegouwn|groaf van Enegouwn]]
*[[Groafschap Olland|groaf van Olland]]
*[[Groafschap Macon|groaf van Macon]]
*[[Groafschap Zeeland|groaf van Zeeland]]
*[[Groafschap Zutphen|groaf van Zutphen]] ([[1472]]-[[1477]]) 
*[[Markizoat Noamn|markies van Noamn]]

==Bronne==
MORREN, P., De geschiedenis van België in documenten. Van de dood van Karel de Stoute tot de troonsbestijging van aartshertog Karel (1477-1515), uutgegeevn deur 't Algemeen Rijksarchief, Brussel, 1997.

[[Categorie:Middelêeuwen]]

[[ca:Carles I de Borgonya]]
[[cs:Karel Smělý]]
[[de:Karl der Kühne]]
[[el:Κάρολος της Βουργουνδίας]]
[[en:Charles the Bold]]
[[es:Carlos el Temerario]]
[[fi:Kaarle Rohkea]]
[[fr:Charles le Téméraire]]
[[he:שארל הראשון, דוכס בורגונדיה]]
[[it:Carlo I di Borgogna]]
[[ja:シャルル (ブルゴーニュ公)]]
[[ksh:Karl der Kühne]]
[[la:Carolus I (dux Burgundiae)]]
[[nl:Karel de Stoute]]
[[no:Karl I av Burgund]]
[[pl:Karol Zuchwały]]
[[pt:Carlos, Duque da Borgonha]]
[[ru:Карл Смелый]]
[[sv:Karl, hertig av Burgund]]
[[zh:查理 (勃艮第公爵)]]
