{{Taxobox|type=dier
|Image=Salamandra salamandra (Marek Szczepanek).jpg
|ryk=[[Dieren (rijk)|Animalia]] (Dieren)
|stam=[[Chordata]] (Chordadieren)
|klasse=[[Amphibia]] (Amfibieën)
|taxon=[[Orde (biologie)|Orde]]
|w-naam=Caudata
|auteur=[[Giovanni Antonio Scopoli|Scopoli]]
|datum=1777}}
'''Salamanders''' zyn en orde van amfiebiejn die leevn in olle continentn buutn Oceanië en Antarctica. 't Zyn apeupri 500 sôortn en ze zyn ollemoale koedbloedig en ze zien der oek ollemoale redelyk gelykig uut: e lank en fyntig lyf, korte potjes en e langn steirt. Voe nunder vôort te plantn goan der vele were no 't woater, oloewel dander vele sôortn anders nôois in 't woater zitn. Ze leevn wel ollemoale up natte plekkn (lyk busschn).

't Zyn fossieln evon van salamanders uut 't Jura-tydperk (200 toet 145 meljoen joar eleen).

==Vôortplantienge==
Olle salamanders plantn nunder vors met eiers. Sommegte legn die eiers geweune int woater (de söortn oel ier droain mêestol woaterplantn derroend), mo 't zyn der oek die de eiers uutbroen in nunder lyf en de joengn (oek e sôorte dikkoptjes, mo z'en uutwendige kiewn die loater were weggoan) toene in't woater loatn voln ('n viersalamander is zuk êen).

De bevruchtienge van d'eiers gebeurt nie deur penetroasche, mo 't vintje legt optje zoad, dat wuvetje toene upnimt en ezo neur eiers bevrucht. 

==Leevn==
De sôortn salamanders die in nuze streekn leevn, kruupn ollêne mor in 't woater anze moetn poarn en eiers legn (buutn viersalamander, die ze dikkoptjes in 't woater lat voln, mo der bikan nôois in goat). J'et oek salamanders die ossan in't woater bluuvn, mo nie oel ier. 't Zyn der zest die nunder kiewn nôois verliezn.

==Sôortn in West-Vloandern==
't Komn 4 sôortn zeker vôorn in West-Vloandern.

*[[Klêen Woatersalamander]] (''Lissotriton vulgaris'')
*[[Alpnwoatersalamander]] (''Mesotriton alpestris'')
*[[Kamsalamander]] (''Triturus cristatus'')
*[[Vinpôotsalamander]] (''Lissotriton helveticus'')

*[[Viersalamander]] (''Salamandra salamandra''): 't zitn der nog upn Franschn kant van [[Zwortnberg]] en ze zyn ant probeern voen der were upn Vlamschn kant te krygn. Ze zyn doa verdreven deur 't verlôorn goan van nunder leefgebied (deur recreoasche en slicht oenderoed van de busschn).

[[Category: Olles]]
