[[Ofbeeldienge:RoosTenneKot.jpg|thumb|right|Tinnekot wor styf goed oenderoeden]]
'''Tyne Cot''' of voluut '''Tyne Cot cemetery''' (en in 't dialykt "Tinnekot") es 't 5de grotste Iengels [[militair kerkhof]] ter weireld en ligt in [[Passchendoale (Zunnebeke)|Passchendoale]] in de gemêente [[Zunnebeke]]. De noame es afgelied van de Tyne e rivierke midd'n [[Schotland]] en een stik koterie (een ''cottage'' in 't Ingels) dat doa stond en veroverd gewist es deur de 3rd Australian Division ip [[4 oktober]] [[1917]].

Achter den ôorloge es 't in fasen uutgebreid deur klêindere kerkhov'n uut het geburte over te bringn.  Nu liggn der 11952 soldoat'n uut 't Ingelse Gemênebest (Canada, Nieuw-Zêeland, ...) en viere met 'n andre nationaliteit (woaroender ôok 'n poar Duutsers, under graf es t'herkenn' an de rechte bovekant, d'andre zien ofgeroend).  Meer dan 8300 doavan zin nie geïdentificeerd. 
Ip de oaf cirkelvormigen witt'n meur olachtern stoan de noamn van bykans 35000 soldaten die gesneuveld zin rond [[Yper]] en woavan da ze de lichamen nooit in gevond'n (''The Wall of the Missing'').

Ip de [[Menepoorte|Mêenpôorte]] in [[Yper]] stoan de namen van 55000 ander soldaten da ze nooit èn weregevond'n en omdat er plekke te kort was ip de Mêenpôorte stoan d'ander noamen ip de meur in Tyne Cot.

Nu zie je nog 2 bunkers stoan up Tinnekot moa eiglijk zyn dat er vuve.  Vanachter es 't er ook e bezoekerscentrum.

==Ofbeeldiengn==
<gallery>
Ofbeeldienge:Tyne cot.jpg|Enigte groavn in Tinnekot
Ofbeeldienge:KruisTenneKot.jpg|Ook up Tinnekot vin je 't typische Iengels kruus
</gallery>

[[Categorie:Zunnebeke]]
[[Categorie: Nieuwst'n tyd]]

[[en:Tyne Cot Cemetery]]
[[nl:Tyne Cot]]
[[sv:Tyne Cot]]
