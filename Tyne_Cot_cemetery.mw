[[Ofbeeldienge:RoosTenneKot.jpg|thumb|right|Tinnekot wor styf goed ounderoudn]]
'''Tyne Cot''' of voluut '''Tyne Cot cemetery''' (en in 't dialect "Tinnekot") es 't 5de grotste [[Iengels kerkof|Iengels militair kerkhof]] ter weireld en ligt in [[Passchendoale (Zunnebeke)|Passchendoale]] in de gemêente [[Zunnebeke]]. De noame es afgelied van de Tyne, e rivierke in 't nôorn van [[Iengeland]] en een stik koterie (een ''cottage'' in 't Ingels) dat doa stound en veroverd gewist es deur de 3rd Australian Division ip [[4 oktober]] [[1917]].

Achter den ôorloge es 't in fasen uutgebreid deur klêindere kerkoovn uut het geburte over te bringn.  Nu liggn der 11952 soldoatn uut 't Ingelse Gemênebest ([[Canada]], [[Nieuw-Zêeland]], ...) en viere met 'n andre nationaliteit (woarounder ôok 'n poar Duutsers, under graf es t'erkenn an de rechte bovekant, d'andre zyn ofgeround).  Meer dan 8300 doavan zyn nie geïdentificeerd. 
Ip de oaf cirkelvormigen [[wit]]tn meur olachtern stoan de noamn van bykans 35000 soldaten die gesneuveld zyn round [[Yper]] en woavan da ze de lichamen nooit in gevoundn (''The Wall of the Missing'').

Ip de [[Menepoorte|Mêenpôorte]] in [[Yper]] stoan de namen van 55000 ander soldaten da ze nooit èn weregevoundn en omdat er plekke te kort was ip de Mêenpôorte stoan d'ander noamn ip de meur in Tyne Cot.

Nu zie je nog 2 bunkers stoan up Tinnekot, moa eiglyk zyn dat er vuve.  Vanachter es 't er ook e bezoekerscentrum.

==Ofbeeldiengn==
<gallery>
Ofbeeldienge:Tyne cot.jpg|Enigte groavn in Tinnekot
Ofbeeldienge:KruisTenneKot.jpg|Ook up Tinnekot vin je 't typische Iengels kruus
</gallery>

[[Categorie:Zunnebeke]]
[[Categorie: Nieuwstn tyd]]
[[Categorie:Êeste Weireldoorlog]]

[[en:Tyne Cot]]
[[nl:Tyne Cot Cemetery]]
[[sv:Tyne Cot]]
