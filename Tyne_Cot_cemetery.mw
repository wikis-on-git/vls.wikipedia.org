'''Tyne Cot''' of volut '''Tyne Cot cemetery''' es 't grotste Britse [[militair kerkhof]] ter wèreld en is gelegen in [[Passendoale]] in de gemêente [[Zunnebeke]]. De noame is afgelied van een stik koterie (een ''cottage'' in 't Ingels) dat doa stond en veroverd gewist is deur de 3rd Australian Division ip [[4 oktober]] [[1917]].

Na den ôorloge es et in fasen uitgebried door klêindere kerkhoven ut het geburte over te bringn.  Nu liggn der 11952 soldaten ut het Britse Gemenebest (Canada, Nieuw-Zêeland, ...) en 4 met een andere nationaliteit.  Meer dan 8300 doavan zin niet geïdentificeerd. 

Ip de holf cirkelvormigen witten meur olachtern stoan de noamn van bikans 35000 soldaten die gesneuveld zin rond [[Ippr]] en woavon da ze de lichamen nooit in gevondn.

Ip de [[Mêenpôorte]] in [[Ippr]] stoan de namen van 55000 ander soldaten da ze nooit èn weregevondn en omdat der plekke te kort was ip de Mêenpôorte stoan de ander noamen ip de meur in Tyne Cot.
