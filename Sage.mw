[[Ofbeeldienge:Galligantus - Project Gutenberg eText 17034.jpg|thumb]]
Een '''sage''' is een moundeling overgeleverde volksvertellinge die gepresenteerd wordt lik woar gebeurd. ‘t Woord ‘sage’ komt van ‘t ‘Duuts ‘was gesagt wird’ (wa gezeid wordt). 
In een sage wordt er dikwils een bovennateurlik verschynsel verkloard. D’r kommn gin goodn in voren. Dat is meer vor een [[mythe]]. En ’t goat ook nie over ’t leevn van eiligen. Ton zou ’t een [[legende (vertellinge)|legende]] zyn. ’t Grotste deel van de sagen goat over spookn, tovenoars, eksn, woarzeggers en bovennateurlike weezns lik klopgeestn, weerwolvn, kabouters en meerminn.
==Kenmerkn==
*Straf vertelsel
*Mondeling overgeleverd
*Angedikt me vele fantasie
*Bevat een historische kern
*Een juste situeringe in tyd en ruumte
*’t Komt geloofwoardig over
*Troagisch en pessimistisch, ’t lopt dikwils slicht of
==Indelinge==
In de”Vlamsche Volksverhalenbank” wordt de indelinge in types gebruukt:

'''Demonensagen''':
*Woatergeestn: de woaterduvel, [[kalle met den oak|kolle met ’n oak]]. Os je by ’t woater stoat kryg je ’t gevoel van d’r in getrokkn te wordn.
*Eirdgeestn: dwergn, kabouters en alvermann 
*Viergeestn: [[dwoallucht|dwoalluchtjes]], vierbolln. Kindjes die nie gedopt zyn kommn spookn lik dwoalluchtjes
*Luchtgeestn: geestn van gestorvn menschn, witte wuuvn, spookbeestn 
*Ploaggeestn: [[Roesschaert]], [[Lange Wapper]], Kludde 
*Weerwolvn
'''Toversagen''':
*Eksn: zwarte kattn, bustelstokkn, betoverde appels 
*Tovenoars: menschn doen verloorn loopn, de pyknzot loatn verdwynn uut ’n koartspel, een deure oopn doen deur d’r een klakke teegn te smytn…
'''Duvelssagen''' : 
*Duvels: duvelspact, bokkepootn, zwarte oundn
*Vrymetseloars: framassongs, loges, vertrappelde Christusbeeldn
'''Historische sagen''': kasteeln, verborgen schattn, verzonkn steedn

D'oudste sagen zyn de Oud-Yslandse saga’s die ipgeteeknd zyn tusschn de 12e en de 14e eeuwe. Ze gingn surtout over keuningn en heldn.

==Externe koppelienge==
[http://www.volksverhalenbank.be/ Vlaamse volksverhalenbank]

[[Categorie:Sage]]

[[de:Sage]]
[[en:German folklore]]
[[lb:Seechen]]
[[nl:Sage]]
