{{plat|Ypers}}'''Remi Capoen''' ([[Londn]], [[30 meie]] [[1916]] - [[Yper]], [[1 januoari]] [[2001]]) wos e [[coureur]] uut [[Dikkebus]]. En is prof ewist van 1937 toet 1939.

==Geborte==
Mittn (lik of dan ze nem in Dikkebus noemdn) is ebôorn in Londn achter da zyn moeder nor [[Iengeland]] evlucht wos beistn 'n [[Êestn Ôorloge]].

==Koers en vodder leevn==
At 'n beguste te koersn, wo dat ferme teegn de goeste van ze moeder. Mo toune at 'n achter zyn êestn koers 50 frang kuste geevn, mucht 'n egliek vors doen.

't Wos e goein coureur, mo oundermêer deur 'n [[Twin Ôorloge]] et 'n nôois echt kunn deure breekn. By de ounafankelikkn (tusschn de liefebbers en de profs) is 'n in 1936 'n twin ewist in 'n viern rit van de Rounde va België (achter Storme) en ze beste resultoatn by de profs, woarn e derde plekke in de Rounde va Luxemburg en en achste plekke in de Woalschn Pyl van '38. 

At 'n uuteschid wos, zoungn ze in Dikkebus: ''Mittn Capoen e ku nemi ryen, want en et zêer an ze knien''. 

Twêe va ze zeuns en oek nog ekoerst, mo ze zyn nôois prof erocht (ol schyn et da zyn oudste zeune Gilbert der nie verre va wos). 't En oek nog êentige van ze klêenzeuns ekoerst.

==Externe koppelienge==
*[http://www.dewielersite.net/db2/wielersite/coureurfiche.php?coureurid=722 Bladzyde over Remi Capoen up de wielersite]

[[Categorie:West-Vlamsche coureur]]
[[Categorie:Yper]]

[[nl:Remi Capoen]]
