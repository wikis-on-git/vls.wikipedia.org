'''Vlaamse Filmpjes''' is e reekse Vlamse jeugdboekstjes utgegevn deur utgeverie [[Altiora Averbode]].

== 't Begun ==
D'oorsproenkelike ''Vlaamsche Filmkens'' zien vo 't eest utgebracht ip [[2 november]] [[1930]]. E filmtje kostte toene 50 centims en ze zat'n ol rap an 60.000 boekstjes per weke.
De producsje ield eventjes ip bie 't uutbreek'n va de [[Twêede Weireldoorloge]] wodeure datter tussn [[12 mei]] [[1940]] e [[29 september]] [[1940]] gène verscheen'n. De reekse werd dona vodder gezet mo moest deur gebrek an papier stopp'n bie numéro 614 ip [[27 december]] [[1942]].

== De nieuwe start ==
Ip [[17 februari]] [[1946]] werd de reekse ipnieuw begost, mo me e nieuwe nummerienge. D'êeste ''Vlamse Filmtjes'' van ton werdn vo 5 frang verkocht, en deur 't nieuwe succes kost men de pries rap terugbriengn no 4 frang. Dedee werdn ook nog mo om de 2 weken utgebracht, mo ip [[25 september]] [[1960]] begosten ze were me de weklikse utgave. Bie Vlams Filmtje numéro 2385 zien ze dan were voddergegoan me de oude nummerienge, woamee ze an numéro 3000 zatn. Typies an de filmtjes ist 't klêne format en 't oantal poagina's (32).


== De filmtjes vandoage ==
In [[2004]] ezzet format veranderd. De Filmtjes werden e bitje grotter en steviger. 't Oantal Filmtjes per joar werd verminderd no 20, wodeure datter were e twiweeklikse utgave is. De reekse beriekt nu e oplage va 11.000 boekstjes.


[[nl:Vlaamse Filmpjes]]
