'''Vlaamse Filmpjes''' is e reekse Vlamse jeugdboekstjes uutgegeevn deur uutgevery [[Altiora Averbode]].

== 't Begun ==
D'oorsproenkelyke ''Vlaamsche Filmkens'' zyn vo 't eest uutgebracht ip [[2 november]] [[1930]]. E filmtje kostte toene 50 centims en ze zaatn ol rap an 60.000 boekstjes per weke.
De producsje ield eventjes ip by 't uutbreek'n van de [[Twidd'n Weireldôorloge]] wodeure dat er tussn [[12 mei]] [[1940]] e [[29 september]] [[1940]] gène verscheen'n. De reekse werd doana vodder gezet mo moest deur gebrek an papier stopp'n by numéro 614 ip [[27 december]] [[1942]].

== De nieuwe start ==
Ip [[17 februoari]] [[1946]] werd de reekse ipnieuw begost, mo me e nieuwe nummerienge. D'êeste ''Vlamse Filmtjes'' van ton werd'n vo 5 frang verkocht, en deur 't nieuwe succes kostn ze de prys rap terugbriengn no 4 frang. Dedee werd'n ook nog mo om de 2 weken uutgebracht, mo ip [[25 september]] [[1960]] begosten ze were me de weeklykse uutgave. By Vlams Filmtje numéro 2385 zyn ze ton were voddergegoan me de oude nummerienge, woamee ze an numéro 3000 zaatn. Typies an de filmtjes is 't klêne formoat en 't oantal poagina's (32).


== De filmtjes vandoage ==
In [[2004]] en z'et formoat veranderd. De Filmtjes werden e bitje grotter en steviger. 't Oantal Filmtjes per joar werd verminderd noa 20, wodeure dat er were e twiweeklykse uutgave is. De reekse bereikt nu een oplage van 11.000 boekstjes.


== Bekende schryvers die Vlaamse Filmpjes en geschreev'n ==
* [[John Flanders]]
* [[Leopold Vermeiren]]

[[Categorie:Jeugdliteratuur]]

[[nl:Vlaamse Filmpjes]]
