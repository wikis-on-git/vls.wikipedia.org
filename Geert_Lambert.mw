[[Ofbeeldienge:Geert Lambert.jpg|thumb|500px|right|Geert Lambert]]
'''Geert Lambert''' ([[Ostende (stad)|Ostende]], [[28 februoari]] [[1967]]) is een [[West-Vloandern|West-Vlamsche]] polletieker. J’is senateur vo de [[VlaamsProgressieven]] en gemèenteroadslid in Ostende. J'is Licentioat in de Rechtn en in de Haven- en Maritieme Wetenschappn (behoald an den [[UGent]]) en j'is ook nog oltyd advocoat.
==Carrière==
Geert Lambert zyn polletieke carrière is begost in 1991, toen dat 'n voorzitter wierd van de [[Volksunie]] joungern. Dazelfste joar ist 'n begost als medewerker by 't Europees parlement. 

Sedert 1996 zit ‘n in d'Ostendse gemèenteroad als Schepen van Cultuur en monumentnzorg. 

In 2000 ist ‘n oundervoorzitter van de Volksunie gewordn en et 'n in die oedoanigeid den oundergang van die party meegemakt. Doarachter et 'n voe de links-liberoale kant van de Volksunie gekoozn en et 'n azo mee Spirit opgericht. 

In 2003 ist ’n verkozen tout koamerlid, oundervoorzitter van de koamerfracsje van Spirit en lid van de [[Road van Europa]] en de West-Europeesche Unie (W.E.U.) 

In 2004 et ‘n Els Van Weert ipgevolgd als voorzitter van Spirit en in oktober 2007 ist ’n in die functie vervangn deur Bettina Geysen.
Sedert de verkieziengn van juni 2007 ist ‘n senateur.
==Varia==
Geert Lambert is goed gekend deur z'n fysieke verschynienge, want j'is nogol zwoar van posteure. Dadde is wel an 't veraarn, want in 2008 et 'n e moagverklênienge loatn doen. J’et ook nog een typisch andelsmerk en da's zyn groene bril.

==Externe koppelienge==
*[http://www.geertlambert.be/ Zyn officieeln website]

[[Categorie:West-Vlamsche polletieker|Lambert, Geert]]
[[Categorie:Ostende|Lambert, Geert]]

[[en:Geert Lambert]]
[[nl:Geert Lambert]]
