{{Toalbox|
| noame = Zêeuws-Vlams
| ploatje = LocatieZeeuwsVlaanderen.png
| fototekst = 't Zêeuws-Vlams in [[Zêeland]], [[Olland]]
| toalgebied = [[Zêeuws-Vloandern]]
| sprekers = 70.000
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
| toalfamilje4 = [[Nederfrankisch]]
| officieel = (nievers)
| toalorganisoatie = (ginne)
| voorloper = [[Middelnederlands]] (Vlams)
| iso639-1 = vls
| iso639-3 = vls
}}'''Zêeuws-Vlams''' is de noame vo [[West-Vlams]]che dialectn die gesprookn wordn in westelik [[Zêeuws-Vloandern]]. Die streke makt dêel uut van de provincie [[Zêeland]] moa de toale wordt nie by ‘t [[Zêeuws]] gereeknd moa by ‘t [[West-Vlams]].

Zêeuws-Vloandern ligt  in e gebied dat ounderevig is an Vlamschn-, Zêeuwschn- en Broabantschn
invloed. Most de geschiedenisse anders verloopn zyn, giengn de Zêeuws-Vlamsche dialectn verzekers wel meegedoan en an de processen die ‘t Vlams oundergoan et, want Zêeuws-Vloandern makte dêel uut van ‘t [[groafschap Vloandern]], zowel bestierlik als socioal-economisch. Moa ‘t is anders verloopn.
==Geschiedenisse==
De [[Tachtigjoarign Oorloge]] tusschnn [[Spanje]] en de protestantsche ‘rebelln’ wierd vor e grôot dêel uutgevochtn in ‘t strategisch geleegn Zêeuws-Vloandern. ‘t Gebied gerakte hêlegans verwoest, de dykn wierdn deuregestookn en de bevolkienge was ip de vlucht. Binst ‘t [[Twoalfjoarig Bestand]] (1609-1621) begostn ze met de erbedykienge in West-Zêeuws-Vloandern en ‘t Land van [[Aksel]] en protestantsche boeren van de Zêeuwsche Eilandn wierdn angetrokkn vo ‘t gebied te erbevolkn. Ook protestantsche Vloamiengn, Woalen en [[Hugenoten]]. In ’t katholiek gebleevn Land van [[Ulst]] begost de erbedykienge moa achter de [[Vrede van Münster]] in [[1648]] en gebeurde de erbevolkienge surtout vanuut ‘t katholieke [[Woasland]]. Ook de oger geleegn centrale en ôostelike grensdorpn blêven katholiek.
==Toale==
‘t Dialect in ‘t Zêeuws-Vloandern van nu is dus 17de-êeuws. De dialectische
grenze tusschn West-Zêeuws-Vloandern, ‘t Land van Aksel en de reste van Zêeuws-Vloandern, is ook een grenze ip ‘t gebied van de demografische ofkomst, de godsdienst en de nateurlike geografie.
===Nôord-West===
De dialectn ten nôordn / ten westn van die grenze ein an den êne kant oude
‘zuudwestelike’ eignschappn (“rype”, “kupe”, “booëm”, “steeën”), woadeure  da z’ ip ‘t
West-Vlams trekkn. An den andere kant is 't er ook Zêeuwsche beïnvloedienge (“noe” vo “nu” en “zeumer” vo “zomer”). West-Zêeuws-Vloandern en ‘t Land van Aksel zyn dus een dêel van ‘t grôot West-Vlams/
Zêeuws complex. ’t Valt ook ip dat de katholieke mindereid in ’t gebied soms eigen klankn bewoard eit tegenover de protestantsche mêerdereid: “keuningk” (kath.) – “koning” (prot.); “vleeës” (kath.) – “vleis” (prot.).
===Zuud-Ôost===
De dialectn ten ôostn / ten zuudn van de grenze, dus ‘t Land van Ulst en een dêel grensplekkn, sluutn an by een Ôostelik-Vlams gebied (surtout van ‘t Woasland).
Echte Zêeuwsche elementn zyn d’r nie vele. In da gebied ein de dialectn met een dêel Ôost-Vlamsche vernieuwiengn meegedoan. In de ôostelike grensdorpn klappn ze Woaslands. Typisch is de uutsproake “buuëm” vo “boom”. In ’t Land van Ulst zeggn ze ’t oudere “boeëm”.
Ook de centrale grensdorpn (Westdorpe, Zuuddorpe , Overslag) zyn goed in ‘t Ôost-Vlams geïntegreerd. Een poar typisch westelik Ôost-Vlamsche vernieuwiengn zyn de ''i'' in ''vis'' en de ''u'' in ''put'' die lik in ‘t [[Meetjesland]] wordn uutgesprookn met een “naslag”. 
Eede, [[Philippine]] en Sas-van-Gent zyn aparte gevalln. In Eede wordt er oungeveer
Maldegems geklapt: (“zistere” vo “zuster”, “baa” vo  “balle”, “peu” vo “pyle”…). Philippine
sprikt een geïsoleerd visschersdialect met dudelik minder (Ôost-)Vlamsche kenmerkn of  d’ andere grensplekkn. Ook Sas-van-Gent is een toaleilandje: typisch zijn bv. “stuk”, “vuur” en “duur” lik in ‘t Algemêen Nederlands woa dat ’t in ’t Vlams en Zêeuws  “stik”, “vier” en “diere” is.
==Bronne==
*Johan Taeldeman
*Jacques Van Keymeulen

[[Categorie:Vlamsche toale]]
[[Categorie:Zêeland]]

[[nl:Zeeuws-Vlaams]]
