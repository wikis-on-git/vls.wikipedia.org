De '''FIBA'''  of  '''Fédération Internationale de Basketball''' is de internationale overkoepelende organisoatie van [[basket]]bolboundn. De FIBA is verantwoordelik vo de internationale basketregels, ‘t spelmaterioal en faciliteitn,  transfers van spelers en  de  internationale arbiters. D’r zyn mêer of 200 nationale sportboundn die lid zyn van de FIBA. Sedert [[1989]] is de organisoatie verdêeld over vuuf zonecommissies:  Afrika, Amerika, Azië, Europa en Oceanië.
==Geschiedenisse==
De FIBA is in [[1932]] ipgericht in Genève (Zwitserland), twêe joar achter da de basketsport officieel erkend is deur ‘t Internationaal Olympisch Comité. De ôorsprounkelike noame was ''Fédération Internationale de Basketball Amateur''. De êerste acht leedn woarn  Argentinië, Tsjechoslovakeye, Grieknland, [[Italië]], [[Letland]], Portugal, Roemenië en Zwitserland. Binst de Olympische Speeln van 1936 in Berlyn is James Naismith (1861-1939), den uutvinder van basket, benoemd tout êrevôorzitter van de FIBA.

Sedert [[1950]] organiseert de FIBA om de vier joar weireldkampioenschappn vo vintn en sedert [[1953]] ook vo vrouwn. In [[1989]] zyn professionele spelers toegeloatn ip  de Olympische Speeln, lik spelers van den [[NBA]]. Van da moment is ’t woord ''Amateur'' uut de noame van de organisoatie geschrapt, moa de ofkortinge is gebleevn.

De FIBA is sedert de iprichtinge in Genève gevestigd. ( van 1956 tout 2002  in  München).
== Externe koppelinge ==
[http://www.fiba.com Officiële website FIBA]

[[Categorie:Basket]]

[[ca:Federació Internacional de Bàsquet]]
[[de:Fédération Internationale de Basketball]]
[[el:Διεθνής Ομοσπονδία Καλαθοσφαίρισης]]
[[en:International Basketball Federation]]
[[es:Federación Internacional de Baloncesto]]
[[fi:FIBA]]
[[fr:Fédération internationale de basket-ball amateur]]
[[gl:FIBA]]
[[he:פיב"א]]
[[hr:Međunarodna košarkaška federacija]]
[[it:Federazione Internazionale Pallacanestro]]
[[ja:国際バスケットボール連盟]]
[[lt:Tarptautinė krepšinio federacija]]
[[lv:Starptautiskā basketbola federācija]]
[[nl:FIBA]]
[[no:FIBA]]
[[pl:Fédération Internationale de Basketball]]
[[pt:Federação Internacional de Basquetebol]]
[[ru:Международная федерация баскетбольных ассоциаций]]
[[sr:Међународна кошаркашка федерација]]
[[sv:FIBA]]
[[tr:Uluslararası Basketbol Federasyonu]]
[[zh:国际篮球联合会]]
