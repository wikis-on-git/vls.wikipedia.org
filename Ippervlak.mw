Een '''ippervlakte''' of '''ippervlak''' is e grôotheid die were hift oe groat dat e twi-dimensionoal gebied is. Da kan d'ippervlakte zien van e twi-dimensionoal gebied, mo wok van e drie-dimensionoale vorm. 't Ippervlak wordt ook wel ''grotte'' genoemd, surtoet a't hoat over [[perceel|percelen]].

Den [[SI]]-eenhied van ippervlak is den [[vierkante meter]], afgekort m². Dien is ofheleid van de SI-eenhied voe lengte, de [[meter]]. Moar ot over d'ippervlakte goat van hrond (bouwhrond, boereland,...) hebrukt men dikwils centiare (1 x 1 = 1 vierkante meter), are (10 x 10 = 100 vierkante meter) en hectare (100 x 100 = 10000 vierkante meter).

== Formules ==
D'ippervlakte kan azo wordn bereeknd:
::<math>\iint dA</math> (2D-ippervlak)
::<math>\iiint dA</math> (3D-ippervlak),
woabie da'j over 't ippervlak moed [[intehraol|intehreern]].

Verschillnde meetkundihe fihuren die vele vôornkommn èn simpele formules voe d'ippervlaktete bereken.
===2D===
D'ippervlakte van e paor twi-dimensionoale vôorwerp'n:
*'t Ippervlak van e [[Vierkant (meetkunde)|vierkant]]: lengte × lengte
*'t Ippervlak van e [[rechthoek]]: lengte × bridte
*'t Ippervlak van e [[Rute (meetkunde)|rute]]: ogte × bridte
*'t Ippervlak van e [[drie-oek (meetkunde)|drie-oek]]: ½ × baosis × ogte 
**d'ippervlakte ku'j ook met de [[formule va Heron]] bereken.
*'t Ippervlak van e [[cirkel]]: [[pi (wiskunde)|π]] r<SUP>2</SUP> (woabie da r de straole van diene cirkel is).

===3D===
D'ippervlakte van e paor drie-dimensionoale vôorwerp'n:
*'t Ippervlak van e [[kubus]]:  6 s², met s de lengte van e ziede van den kubus
*'t Ippervlak van e [[Bolke (heometrie)|bolke]]: 2 ((l × w) + (l × h) + (w × h)), met l, w en h de lengte, bridte en ogte van de bolke.
*'t Ippervlak van e  [[bol (lichaom)|bol]]:   4 π r² met r de straole van den bol.
*'t Ippervlak van e  [[cilinder]]: 2 π r (h + r), met r de straole van de cirkelvormihe baosis, en h d'ogte van de cilinder.
*'t Ippervlak van e  [[kehel (ruumtelike fihure)|kehel]]: π r (r + √(r² + h²)), met r de straole van de cirkelvormihe baosis, en h d'ogte van de kehel.
[[Categorie:Meetkunde]]

[[nl:Oppervlakte]]
