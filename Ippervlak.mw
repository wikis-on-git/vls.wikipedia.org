Een '''ippervlakte''' of '''ippervlak''' is e grôoteid die were gift oe groat dat e twi-dimensionoal gebied is. Da kan d'ippervlakte zyn van e twi-dimensionoal gebied, mo wok van e drie-dimensionoale vorm. 't Ippervlak wordt ook wel ''grotte'' genoemd, surtoet a't goat over [[perceel|percelen]].

Den [[SI]]-eenied van ippervlak is den [[vierkante meter]], afgekort m². Dien is ofgeleid van de SI-eenied voe lengte, de [[meter]]. Moar ot over d'ippervlakte goat van ground (bouwground, boereland,...) gebruukt men dikwils centiare (1 x 1 = 1 vierkante meter), are (10 x 10 = 100 vierkante meter) en ectoare (100 x 100 = 10000 vierkante meter).

== Formules ==
D'ippervlakte kan azo wordn bereeknd:
::<math>\iint dA</math> (2D-ippervlak)
::<math>\iiint dA</math> (3D-ippervlak),
woabie da'j over 't ippervlak moe [[integraol|integreern]].

Verschillnde meetkundihe figuren die vele vôornkommn èn simpele formules voe d'ippervlakte te berekenn.
===2D===
D'ippervlakte van e poar twi-dimensionoale vôorwerp'n:
*'t Ippervlak van e [[vierkant]]: lengte × lengte
*'t Ippervlak van e [[rechtoek]]: lengte × bridte
*'t Ippervlak van e [[rute]]: ogte × bridte
*'t Ippervlak van e [[drieoek|drieoek]]: ½ × boasis × ogte 
**d'ippervlakte ku'j ook met de [[formule va Heron]] berekenn.
*'t Ippervlak van e [[cirkel]]: [[pi (wiskunde)|π]] r<SUP>2</SUP> (woabie da r de stroale van diene cirkel is).

===3D===
D'ippervlakte van e poar drie-dimensionoale vôorwerp'n:
*'t Ippervlak van e [[kubus]]:  6 s², met s de lengte van e zyde van den kubus
*'t Ippervlak van e [[Bolke (geometrie)|bolke]]: 2 ((l × w) + (l × h) + (w × h)), met l, w en h de lengte, bridte en ogte van de bolke.
*'t Ippervlak van e  [[bol (lichaom)|bol]]:   4 π r² met r de stroale van den bol.
*'t Ippervlak van e  [[cilinder]]: 2 π r (h + r), met r de stroale van de cirkelvormige boasis, en h d'ogte van de cilinder.
*'t Ippervlak van e  [[kegel (ruumtelyke figure)|kegel]]: π r (r + √(r² + h²)), met r de stroale van de cirkelvormige boasis, en h d'ogte van de kegel.
[[Categorie:Meetkunde]]

[[nl:Oppervlakte]]
