[[Ofbeeldienge:Debruyne-lippens.jpg|thumb|<center>Lippens en Debruyne zoender nêgerinne en kind]]
‘t '''Monument van Lippens en De Bruyne''', dat ip den dyk stoat in [[Blanknberge]], is oentworpn ter êre van de  Blanknbergsche sergeant [[Henri-August De Bruyne]] en z’n vriend lutenant [[Jozef Lippens]] uut [[Brussel]]. By een ipstand in Kasongo (Belgisch Congo) wierdn ze in december [[1892]] tegoare gruwelik vermôord deur sultan Sefoe.
==Guillaume Charlier==
Een Brussels comitee van oud-kolonioalen besliste  in 1897 van een standbeeld ip te richtn ter êre van de twi Congo-heldn. De keuze viel ip Blanknberge de geboorteplekke van De Bruyne. Ze vroegn vor een project te moakn an de gekende Brusselse beeldouwer [[Guillaume Charlier]], een trouwe verlofganger in Blanknberge. ’t Resultoat was een standbeeld van Lippens en De Bruyne, die een Belgische vlagge vastehoudn woaran dat er een blôte nêgerinne met kind eur vasteklampt.
==Openboare zedenschennisse==
’t Project viel in de smoake van ’t comitee van oud-kolonioalen moa nie van ’t katholieke gemêentebestier van Blanknberge. Ze klaptn van openboare zedenschennisse. In 1900 wierd ’t beeld ingehuldigd moa zoender de blôte nêgerinne die terechte kwam in een magazyn… Heftig protest van beeldouwer Charlier ielp nie.

’t Monument kostte 50.000 fr. De stoat betoalde 10.000 fr en ’t zelfste bedrag wierd geschoenkn deur de keunienk.
==Êeste weireldoorloge==
Binst den [[êeste weireldoorloge]] wierdn de bronzen beeldn deur de [[Duutsland|Duutschers]] weggepakt. ’t Brons wierd gesmoltn vo kanongs van te moakn. 

Achter den oorloge vroeg Blanknberge de gietvorme van de beeldn an beeldouwer Charlier. Je gaf z’n toestemmienge ip êen vôorwoarde en da was dat ’t project hêlegans zoud uutgevoerd wordn, dus met blôte nêgerinne en kind. En met de liberoale partye ton an ’t bewind wierd er een mêerdereid gevoendn die akkôord was.
==Were ip under plekke==
In 1923 stoendn Lippens en De Bruyne were ip under plekke nu met nêgerinne en kind. 

Charlier was zo content dat ’n als dank ’t monument “Moedersmart” an de stad Blanknberge schoenk da nu ip ’t kerkhof stoat.
