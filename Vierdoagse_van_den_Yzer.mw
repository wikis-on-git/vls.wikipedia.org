{{veranderplat|Westoeks}}

De '''vierdoagse van den Yzer''' es nen joarlyksn wandeltocht over vier doagn. De afstand die ofgeleid weirdt es 4 kêers 32 of 4 kêers 16km. De voettocht weirdt georganiseerd deur het [[België|Belgische]] [[leger]], mêer bepoald deur et [[14 Regiment Luchtdoelartillerie]] uut [[Nieuwpôort]] en eit 3 bedoeliengn:
*De band tussn 't leger en 't Belgisch volk versterkn
*De gesneuveldn van de [[Êeste Weireldoorloge|Êeste]] en [[Twêede Weireldoorloge]] erdenkn.
*Promotie van't toerisme in de [[Westhoek]]

De steedn en gemêentn die de tocht andoet ein olsan te moakn met den oorlog:
* N'êestn dag startn en endign ze in [[Ôostduunkerke]]
* N'êestn dag goan ze zekers over 't groundgebied van Nieuwpôort
* De latstn dag endigt olsan in [[Yper]]
* De andere start- en stopplekkn zyn [[Poperienge]] en [[Diksmude]]

==Geschiedenisse==
In [[1967]] organiseert [[de Orde van de Paardevisser]] va Ôostduunkerke een wandelienge om de [[geirnoar]]visschers te gedenkn. De wandelienge eit joar achter joar mêer succes, totdat in [[1972]] de organisoatie dervan boovn 't ôofd gegroeid es van de Orde. De vôorzitter vroeg en kree ulpe an't ministerie va Landsverdedigienge. De '3doagse voettocht van de Westoek' ging deure van [[1 september|1]] tot [[3 september]], moar vanof [[1973]] ein ze der een 4doagse van gemakt. Tot in [[1980]] wandelden ze van stad tot stad, moar in [[1981]] beslootn ze iedern dag te startn en 't endigen in dezelfde stad. Ondertussn kwam t'er mêer en mêer randanimoatie, gelyk et tôonn van militair materioal, parachutespringn en elicoptervluchtn. Et aantal deelnemers nam hêel de tyd toe, van 1218 in 1973 tot mêer dan 10.000 in [[2005]]. In dazelfde joar kostn de wandeleirs ounder de [[Kemmelberg]] lôopn, in nen geheimn oundergroundsn commandobunker.

==Editie 2007==
De latste editie kende were een grôot succes, me 9950 wandeleirs. Ze ging deure van [[22 ogustus|22]] tot [[25 ogustus]].

==Externe koppelienge==
*[http://www.mil.be/vierdaagse/index.asp?LAN=nl Officieeln website]

[[Categorie:Yper]]
