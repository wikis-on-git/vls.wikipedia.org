'''Catalunye''' (Int Cataloans: Catalunya, Int Spoans: Cataluña) is één van van de 17 otonome regio's met oengeveer 7 miljoen inweuners int noordoostn va Spanje. 't Is, tope me Basknland, de moteur van de Spoanse economie en de mièst welvoarende regio van 't land.

'n Oofdstad va Catalunye is Barcelona.

Catalunye eet e sterk identitietsgevoel me een eige toale en een eige parlement; en sins kort ook een eige Statuut woarin dat er gesteld wordt da Catalunye een noatie is binn Spanje. De Cataloanse bevolking is int algemeen vree jovioal en stoat oopn voe nieuw bloed. In Spanje zelve zin de Cataloan wel gekend vie nogal up under geld te zittn.

== Geschiedenis ==
De Cataloan addn zefbestuur sedert de vroege middeleeuwn. 't Eeste Cataloanse parlement dateert ut 'n elfde eeuwe. De goudn tied van de Cataloanse geschiedenisse is roend de dertiende en viertiende eeuwe. In 1714 verliest Catalonië 't recht op zelfbestuur. De Cataloanse toale en cultuur werdn me geweld verbann deur de Spaanse otoriteitn. De Cataloan kregen were e vorm va zefbestuur gedurende de Twède Spoanse Republiek in de joarn 1930.

Ten tiede va Generoal Franco werd de otonomie van 't gebied en zefs de toale sterk oenderdrukt. 't Is mo achter de doèd va Franco da ze were otonomie winn, met een eige parlement (De "Generelitat").

== Geografie ==
Catalunye is een stif ofwisselnde regio. Der zin bergn voe te skiën in 't noordn en meer of 100 kilometers kust (Costa Brava).

Catalunye bestoat ut vier provinches (de noame van de oofdplatse is geliek an de noame van de provinche):
* Barcelona
* Gerona
* Lerida
* Tarragona
