Catalunye (Int Catalaons: Catalunya, Int Spaons: Cataluña) is één van van de 17 otonome regio's met oengeveer 7 miljoen inweuners int noordoostn va Spanje. Tis, tope me Basknland, de moteur van de Spoanse economie en de miëst welvaorende regio vant land.

Noofdstad va Catalunye is Barcelona.

Catalunye eet e sterk identitietsgevoel me een eige toale eige parlement; en sins kort ook een eige Statuut waarin dat er gesteld wordt da Catalunye een natie is binn Spanje. De Catalaonse bevolking is int algemeen vrie joviaal en staot opn voe nieuw bloed. In Spanje zelve zin de Catalaon wel gekend vie nogal up under geld te zittn.

Geschiedenis

De Catalaonn addn zefbestuur sins de vroege middeleeuwn. Teeste Catalaonse parlement dateert ut nelfde eeuwe. De goedn tied van de Catalaonse geschiedenisse is roend de dertiende en viertiende eeuwe. In 1714 verliest Catalonië trecht op zefbestuur. De Catalaonse taole en cultuur werdn me geweld verbann deur de Spaanse otoriteitn. De Catalaonn kregen were e vorm va zefbestuur gedurende de Twide Spaonse Republiek in de jaorn 1930.

Ten tiede va Generaol Franco werd de otonomie vant gebied en zeès de toale sterk oenderdrukt. Tis mo achter de dood va Franco das ze were otonomie winn, met een eige parlement (De Generelitat)

Geografie

Catalunye is een stif ofwisselnde regio. BDer zin bern voe te skiën int noordn en meer of 100km kust (De costa Brava).

Catalunye bestaot ut vier provinjes (de name van de oofdplatse is geliek an de name van de provinje):

    * Barcelona
    * Gerona
    * Lerida
    * Tarragona
