'''Jan Breydel''' wa jin van't verzet in't begun van de 14e eeuwe in [[Brugge]]. Van wirk was't ie bêenouwer. Ie dêe mee me de [[Brugse Mettn]] en de [[Guld'nspoornslag]], en est symbool van de goeste nor vryheid van de middelêeuwse pôorters tegn den adle.

Breydel leidde tegoare mé [[Pieter de Coninck]] de [[Brugse Mettn]], nen ipstand teegn [[Filips IV de Schone]] woar da den [[Guld'nspoornslag]] ut kwam. Zô'n drie weken êerder, ip [[1 meie]] [[1302]], a t'ie nen attak gedoan ipt kastêel van Moale en ie a te moaken mé 't an gort kriggn van't Fransche bendeke soldoatn. In 1308 ee t'ie tegoare me nen ôop compagnjons zun kammeroad Willem van Saeftinghe, die meegedoan a me de Guld'nspoornslag, elpn ontsnappn ut d'ann van zun vijann die em onder schot ieldn in de kirke van [[Lissewege]], woar dat ie em a verdoken.

In 1309 ein Jan Breydel tegoare mé [[Pieter de Coninck]] en [[Jan Heem]] nen iproer in Brugge gemakt, Tégn de misérie die gingk volgn van 't [[vredesverdrag van Athis-sur-Orge]] (1305). In 1309 vermôorddige ie, zonder compassie en misérie achteraf, den ploatsvervangre van den groaf van Vloandern.

Brugse rekeningn vant stad tôonn da Jan Breydel ip 8, 9 en 10 juli 1302 in Kortrik wa, woar dat ie tegoare me andere bêenouwers een pôotte zwinns en wa zwinnevlêes an zun troepn gaf. Dordeure zun ze overtugd dat ie ip 11 juli wuk meegedoan ee mé de Guld'nspoornslag. 't Vlamse legre wa vo n grôot dêel marchandeurs en boern die, vo zôverre dat't meugelyk wa binst die lange kruustochtn, under commerce probeerden 't onderounn vo under families 't onderounn. Jan Breydel en Pieter de Coninck ein nu tegare 'n stanbeeld ip de Markt in Brugge. Êentje vanuut 1887.

Jan Breydel wa rappe klêrig en nen agressievn, die deur zin Vlamse passie gezien wir gelyk nen 'eld.

==Ee Jan Breydel eigelyk wel meegedoan me de Guld'nspoornslag ?==
{{platsec|brugs}}
Omda den grôotn istorische schryver [[Lodewijk van Velthem]] (°ca. 1275- ↑achter 1326) in zun vuufde dèèl van zun ''Spiegel Historiael'', wo da ôok de Guld'nspoornslag in beschrev'n stot, wel beschrieft oe da Pieter de Coninck ip et slagveld toet ridder geslegen wordt, mo niet zegt over Jan Breydel, zien der sommige mensen die de rolle van Jan Breydel in hèèl ut gebeuren in twiefel zien beginn'n trekken.  Ierdeure zien me genôodzoakt vor ons ip indirecte bewiezen te baseren.

D'èèste anwiezinge is dat ie tussen 1301 en 1322, de periode van de Brugse ipstand, vermeld wordt vo verschill'nde geweldoadige acties, lik ierboven ol beschreven, en dat ie dus mèèr deed dan zuste mo vlèès leev'ren.  An de Brugse stadrekeniengen zien me nie ollène da Jan Breydel in de dagen vo de slag  bie Kortrik was, mor oak dat ie, zuste lik Pieter de Coninck, vanaf 1302 un ûs kreeg van en betoald deur de stad Brugge.

Toet slot ist er ton ook nog et radsel oe da Jan Breydel, simp'le bèènouwer ziende, anders un adelykken titel zoe verworv'n en ost ie zuste mo vlèèsleverancier zoe gewist en.

[[Categorie:Middelêeuwen|Breydel Jan]]
[[Categorie:Brugge|Breydel Jan]]

[[en:Jan Breydel]]
[[fr:Jan Breydel]]
[[nl:Jan Breydel]]
