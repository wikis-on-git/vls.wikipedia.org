'''Jan Breydel''' wa jin van't verzet in't begun van de 14e eeuwe in [[Brugge]]. Van wirk was't ie bêenouwer. Ie est symbool van de goeste nor vrieheid van de middeleeuwse pwurters tegn den adle.

Breydel leidde tegoare mé [[Pieter de Coninck]] de [[Brugse Mett'n]], nen ipstand teegn [[Filips IV de Schone]] woar da den [[Guld'nspoornslag]] ut kwam. Zwu'n drie weken jirder, ip [[1 meie]] [[1302]], a t'ie nen attak gedoan ipt kastjil van Male en ie a te moaken mé 't an gort kriggn van't Franske bendeke soldoatn. In 1308 ee t'ie tegoare me nen whup compagnjons zun kammeroad Willem van Saeftinghe, die meegedoan a me de Guld'nspoornslag, elpn ontsnappn ut d'ann van zun vijann die em onder skot ieldn in de kirke van [[Lissewege]], woar dat ie em a verdoken.

In 1309 ein Jan Breydel tegoare mé Pieter de Coninck en Jan Heem nen iproer in Brugge gemakt, Tégn de misérie die gingk volgn van 't [[vredesverdrag van Athis-sur-Orge]] (1305). In 1309 vermwurdde ie, zonder compassie en misérie achteraf, den ploatsvervangre van den groaf van Vloandern. Brugse rékeningn vant stad twunn da Jan Breydel ip 8, 9 en 10 juli 1302 in Kortrik wa, woar dat ie tegoare me andere bjinhouwers een pwutte zwinns en wa zwinnevljis an zun troepn gaf. Dordeure zun ze overtugd dat ie ip 11 juli wuk meegedoan ee mé de Guld'nspoornslag. 't Vlamse legre wa vo n grwut djil marchandeurs en boern die, vo zwuverre dat't meugelik wa tiddens die lange krustochtn, under commerce probeerden 't onderhoenn vo under families 't onderhoenn. Jan Breydel en Pieter de Coninck ein nu tegare n stanbeeld ip de Markt in Brugge. Jintje vanut 1887.

Jan Breydel wa rappe klirrig en nen aggresievn, die deur zun Vlamse passie gezien wir gelik nen 'eld.

[[Categorie:Middelêeuwen|Breydel Jan]]
[[Categorie:Brugge|Breydel Jan]]

[[en:Jan Breydel]]
[[fr:Jan Breydel]]
[[nl:Jan Breydel]]
