Jan Breydel wa jin van't verzet in't begun van de 14e eeuwe in Bruhhe. Vazn wirk was't ie sloager. Is est symbool van de goeste nor vrieheid van de middeleeuwse pwurters tegn den adle.

Breydel leidde tegoare mé Pieter de Coninck de Bruse metten, nen ipstand tégn Filips IV de Schone woar da den Guldensporenslag ut kwam. Zwu'n drie weken jirder, ip 1 meie 1302, a t'ie nen attak gedoan ipt kastjil van Male en ie a te moaken mé 't an gort kriggn van't Franske bendeke soldoatn. In 1308 ee t'ie tegoare me nen whup compagnjons zun kammeroad Willem van Saeftinghe, die meegedoan a me de Guldensporenslag, elpn ontsnappn ut d'ann van zun vijann die em onder skot ieldn in de kirke van Lissewege, woar dat ie em a verdoken.

In 1309 ein Jan Breydel tegoare mé Pieter de Coninck en Jan Heem nen iproer in Bruhhe gemakt, Tégn de misérie die gingk volgn vant 'vredesverdrag van Athis-sur-Orge' (1305). In 1309 vermwurddie ie zonder compassie en misérie achteraf den poatsvervangre van den groaf van Vloandern. Bruhhse rékeningn vant stad twunn da Jan Breydel ip 8, 9 en 10 juli 1302 in Kortrik wa, woar dat ie tegoare me andere bjinhouwers een pwutte zwinns en wa zwinnevljis an zun troepn gaf. Dordeure zun ze overtugd dat ie ip 11 juli wuk meegedoan ee mé de Guldensporenslag. 'T Vlamse legre wa vo n grwut djil marchandeurs en boern die, vo zwuverre dat't meugelik wa tiddens die lange krustochtn, under commerce probeerden 't onderhoenn vo under families 't onderhoenn. Jan Breydel en Pieter de Coninck ein nu tegare n stanbeeld ip de Markt in Bruhhe. Jintje vanut 1887

Jan Breydel wa rappe klirrig en nen aggresievn, die deur zun Vlamse passie gezien wir gelik nen 'eld.
