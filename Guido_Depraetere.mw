'''Guido Depraetere''' (°[[Izzegem]], [[26 november]] [[1946]] - [[Roeseloare]], †[[12 ogustus]] [[2006]]) wos e presentoater, prodjoeser en mede-uprichter va VTM. 

== Vôo zien mediacarrière ==
Guido studeerde vo regent wiskunde en wierd leroare. Moa ie wos ôok aktief bie de skoets, speeldige klarinette bie de [[St-Leoharmonie]] in [[Brugge]] én vôoral wierd ie bekend als discjokkie me [[Studio Barcka]].

== Polletiek ==
Bie de gemêenteroadsverkiezing'n van 1970 (fuusje van Groat Brugge) wierd Guido verkooz'n als gemêenteroadslid vo de CVP (nu [[CD&V]]). Ie blêeft da toet in  1982.

== va BRT toet VTM ==
In 1977 begost Guido Depraetere te werk'n bie de BRT (nu [[VRT]]). E makte zêre carrière. Êerst wostie prodjoeser bie Omroep Brabant (de radjo), loater prodjoeser va programma's lik Spel Zonder Grenzen, Hoger Lager en TV Touché.

Wie 'Guido' zegt, zegt 'Mike'. Tope mè Mike Verdrengh ging Guido weg bie de BRT om [[VTM]] up te richten. 'n Eêste commerciële zender va Vloandern. VTM gieng live up 1 februoari 1989. Guido Depraetere wos ni allêene directeur va VTM, ie presenteerde ôok programma's lik Klasgenoten, HT&D.

In 1996 ging'n Depraetere e Verdrengh weg bie VTM. Ze woarn ni akkôord over de programmoatie va VTM. De road va bestuur e under da bekloagd en Mike e Guido mochten ol een achterpôortje werekêern (ze woarn 'externe consulenten').  

== Baziel ==
Guido Depraetere lêerde van [[Andries Van den Abeele]] de figure [[Baziel]] kennen. Ie vertelde er in HT&D (e programma mè kluchtjes op VTM) op 't ende oltied n graptje over. Baziel wos e froajen (''Nederlands'': brave) West-Vloaming, moa nie ol te snugger. De Baziel-kluchtn woarn populair, want e bètje loater makte Depraetere oek boeksjes over Baziel. Ied're weke verschêen d'er ôok een cartoon van Baziel in verband met êen van de kluchtjes. Loater trad Depraetere n antal kêern up met n "oavondvullend" program vul me Bazielmopp'n.




[[Categorie: TV-presentator|Depraetere, Guido]]

[[fr:Guido Depraetere]]
[[nl:Guido Depraetere]]
