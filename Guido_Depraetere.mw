{{plat|Yzegems}}
'''Guido Depraetere''' ([[Yzegem]], [[26 november]] [[1946]] - [[Roeseloare]], [[12 ogustus]] [[2006]]) was ne presentateur, producer en de mede-iprichtere van [[VTM]]. 

== Vô zyn televisiecarrière ==
Guido studêerdege vo regent wiskunde en wierd leroare. Mo ie was 't ie ook aktief by de [[scouts|skoets]], speeldige klarinette by de [[St-Leoharmonie]] in [[Brugge]] en surtout wierd ie bekend ols discjockey by [[Studio Barcka]].

== Polletiek ==
By de kiezienge van 1970 (Grôot Brugge) wierd Guido gekozen ols gemêenteroadslid vo de CVP (nu [[CD&V]]). J'is da gebleven tot in 1982.

== Van den BRT noar de VTM ==
In 1977 begost Guido Depraetere te werkn by den BRT (nu [[VRT]]). Je makte zêre carrière. Êerst was 't ie producer by [[Omroep Brabant]] (de radio), loater producer van programs lik [[Spel Zonder Grenzen]], [[Hoger Lager]] en [[TV Touché]].

A je 'Guido' zegt, zeg je wok 'Mike'. T'ope me [[Mike Verdrengh]] giengk Guido weg by den BRT vo de [[VTM]] ip te richten, den êste commerciezender van by oes. VTM begost ermee den [[1 februoari|eerste februoari]] [[1989]]. Guido Depraetere wos nie alleene directeur van den VTM, je presentêerdige ie wok zelve programs lik [[Klasgenoten]] en [[HT&D]].

In 1996 trokken Depraetere en Verdrengh d'er van oender by VTM. Ze woarn ni mi t'akkôord over de programs en over de bespoariengen. De bestierders en 't under beklaagd en Mike e Guido mochten ol een achterportje were binn (ze wieren 'externe consulenten').  

== Baziel ==
Guido Depraetere leerdege van [[Andries Van den Abeele]] de figeure van [[Baziel]] kennen. Je verteldege in HT&D (e program mè kluchtjes ip VTM) ip 't ende oltyd een grapke over Baziel. Baziel was min of meer ne broavn West-Vlamieng, mo gin ol te rappn. De Baziel-kluchtn woaren populair, want e bitje loater maktege Depraetere ook boekskes over Baziel. Ieder weke stond er azo een tekeningske van Baziel met êen van z'n kluchtjes in de West-Vlamsche gazette. Loater is 't ie ton nog enigte kêeren ipgetreden in theoters me e hele reke Bazielkluchtn.

== Populaire vint ==
Ip 't ogenblik da Guido tielik es gestorven van de [[kanker]], was 't er niemand die ook mor êen kwoad woord over hem kostege zeggn. Je was 't ie overolst in ol de middens wor da 't ie kwam vree geirn geziene. Je was ook oltyd styf Bruggeliengk gebleven en je 'n ad er nooit an gepeisd van no Brussel te goan weunn. Je gienk liever olle dagen ip en of. Azo was 't ie nie olleenliks dichte by 't vrouwtje en de joengens, mor wok by zijn vele vrienden. Olle dunderdage gieng 't ie een spelletje poker goan spelen, lange joaren in de 'Café du Théatre' en loater in 't 'Zwart Huus'. De zoaterdagnoene was 't by zyn moatn vo den aperitief. In de laatste joaren van zijn leven gieng 't ie ook geiren gon golven, zowel in Yper, Damme of elders, mor ook in 't buutnland.

Guido was ook ridder in d'Orde van 't Mannetje van de Moane.

[[Categorie:TV-presentator|Depraetere, Guido]]
[[Categorie:Geschreevn in 't Brugs|Depraetere, Guido]]

[[fr:Guido Depraetere]]
[[nl:Guido Depraetere]]
