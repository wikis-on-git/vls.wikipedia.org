[[Ofbeeldienge:IsabelledeBourbon.jpg|thumb|200px|right|Isabelle van Bourbon, anonieme meester, 16e eeuwe]]

'''Isabelle van Bourbon''' ([[1437]] - [[25 september]] [[1465]], [[Antwerpn]]) wos deur eur uwelik met [[Karel den Stoutn]] van 1454 tout 1465 [[Ertog van Bourgondië|ertoginne van Bourgondië]].

==Leevn==
Isabelle kwom ter weireld lik twidde dochter en vuufde kind van ertog Karel I van Bourbon en zyn twidde wuuf Agnès van Bourgondië.

Ze trouwde zy up [[30 oktober]] [[1454]] in [[Rysel]] mit eurne koozn Karel den Stoutn, groaf van [[Charolais]] en troonupvolger van [[Filips den Goein]], ertog van Bourgondië.

Vo Karel wos da zyn twidd' uwelik. Zyn eeste wuuf, [[Catherine van Valois]], es doodgegoane oe 't 'n em nog moa 13 joar wos.

Karel en Isabelle zoudn gelukkig getrouw gewist en. Isabelle wos e styf schoon wuuf, en Karel zoudt er verliefd up gewist en. Karel zoudt eur osan trouw gebleevn en - wuk da in dienen tyd nie geweune wos, zekers nie oe je 't vergelykt mit d'uutspattiengn van zyn voader Filips.

Toch gienk Karel zyn voorkeure uut na [[Margaretha van York]]. Je kost' em wel nie vodder dan te trouwn mit Isabelle want in de [[Vrede van Atrecht (1435)|Vrede van Atrecht]], da zyn voader Filips mit den Franschn keunienk geslootn a, stound da Karel mit een Fransche prinsesse moeste trouwn.

[[Maria van Bourgondië]] wos 't enigste kind in leevn uut et uwelik van Karel en Isabelle. Ze wos zy geboorn in [[Brussel]] up [[13 februoari]] [[1457]]. 

Isabelle es doodgegoan up [[25 september]] [[1465]] in de Sint-Michielsabdy van Antwerpn (verzekers an [[tuberculose]]) binst dat eur dochter by eur wos.

[[Categorie:Uus Bourbon]]
[[Categorie:Istorisch personage van de Nederlandn]]
[[Categorie:Ertog van Bourgondië]]
[[Categorie:Middelêeuwen]]

[[de:Isabelle de Bourbon]]
[[en:Isabella of Bourbon]]
[[fr:Isabelle de Bourbon]]
[[he:איזבל מבורבון]]
[[nl:Isabella van Bourbon (1436-1465)]]
[[pt:Isabel de Bourbon (1436)]]
