[[Ofbeeldienge:Koap_Blankenesse.jpg|thumb|<center>Koap Blankenesse an d'[[Opoalkust]]]]
[[Ofbeeldienge:Koap_Blankenesse_meeuwn.jpg|thumb|<center>De grote zilvermeeuwe jeunt em ier]]  

'''Koap Blankenesse''' (Frans '''Cap Blanc-Nez''') es e steile koape langs de [[Fransche]] [[Opoalkust]]. 't Meest upvollende es de typische witte kleur van de rotsn en de grond.

==Liggienge==
Koap Blankenesse es 134 m oge, dus e heel stik ogger dan [[Koap Zwartenesse]] da moa 6 km vodder ligt.

De koap makt deel uut van 't gemeentje [[Skoale]] (Frans ''Escalles'').

==Geologie==
De witte rotsn bestoan uut [[kryt]] (kolk) en [[mergel]], dat es e witte [[klyte|klytsoorte]]. An den onderkant van de koape ligt er e gefossileerd strand da dateert van 't begun van et [[Kwartair]], dus zo'n 2 miljoen joar geleen.

==Nateure==
Deur dat er veel kolk zit in de grond eit er em rond de koape [[flora]] ontwikkeld die uutzonderlik es vo e land lik Vrankryk. Deur de moeilik toegankelikke rotsn es ook de [[fauna]] ier styf divers. Ge vindt er byvoorbeeld [[zilvermeeuwn]], [[kauw]]n, de [[n√¥ordse stormveugel]], [[sternn]] en specioale soortn [[zwoaluwe|zwoaluwn]].

==Monument==
Up de koape stoat er e monument in de vorm van nen obelisk. J'es gewyd an de Fransche en Iengelsche soldoatn die in de [[Twiddn Weireldoorloge]] under leevn geloatn ein by de verdedigienge van de strategisch belangrikke zeenauwte.

==Noame==
De Fransche noame ''Cap blanc-nez'' komt van 't [[Oudnederlands]]che ''blanka'' (blank, wit) en ''nesta'', wuk da wil zeggn "land da uutstikt up de zee".


Bronne: [[:fr:|de Franschn Wikipedia]].

[[Categorie:Nauw van Kales]]
