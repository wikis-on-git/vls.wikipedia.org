{{Dynastie|
| ploatje = [[Ofbeeldienge:Carlos_II;_Koning_van_Spanje.jpg|250px|Karel II]]
| noame = Karel II
| leevn = 1661 - 1700
| functie = keunink van Spanje
| periode = [[1665]] - [[1700]]
| vôorganger = [[Filips IV van Spanje|Filips IV]]
| ipvolger = Filips V van Spanje
| functie2 = Soeverein van de Zudelikke Nederlandn
| periode2 =  [[1665]] - [[1700]]
| vôorganger2 = [[Filips IV van Spanje|Filips IV]]
| ipvolger2 = Filips V van Spanje 
| voader = [[Filips IV van Spanje]]
| moeder = Maria Anna van Oostnryk (1634-1696)
}}
'''Karel II''' ([[Madrid]], [[6 november]] [[1661]] – Madrid, [[1 november]] [[1700]]), bygenoamd ''el Hechizado'' (den Behekstn) was keunink van Spanje, Napels en Sicilië en soeverein van de [[Zudelikke Nederlandn]]. Je was de latstn van de [[Spoansche Habsburgers]].
==Zyn leevn==
In Spanje woarn ze styf blye o Filips IV in 1661 e mannelikkn ipvolger kreeg. Mo Karel II was geestelik en lichoamelik g’andicapt. Ol de specifieke kenmerkn van de Habsburgers: o.a. e grote neuze en e voruutstoande kinne woarn by em overdreevn. Ze kop was te groot en z’n ounderkoake stak zo verre voruut dat ’n ze tandn nie ip makkoar kost krygn. Ze tounge was te groot en doadeure kost ’n mè moeite klappn. Je kost ook mè moeite goan en ot ’n vuufendertig joar oud was wast ’n verlamd, epileptisch, kletse, j’aa bykan gin tandn mi en je kost nie goed zien. In 1698 ist ’n ook nog doof gewordn. Je bleef lange kinds en loater kwamt ‘n seniel. Je kost mè moeite leezn of schryvn.
Doadeure regeerde z’n moeder ols regentesse.

Je peisde zelve dat ’n bezeetn was, vandoar z’n bynoame. Van overol kwoamn d’r Exorcistn vo d’n duvel uut em te dryvn. Mo z’n handicaps an nateurlik meer te moakn mè de lange traditie van inteelt by de Habsburgers.
In 1678 wierd z’n moeder Maria Anna van Oostnryk (1634-1696) uut Madrid verdreevn deur [[Juan II van Oostnryk|Juan II]], de bastoardzeune van [[Filips IV van Spanje|Filips IV]]. Je kost nie verdroagn da z’n olfbroere Karel verwoarloosd weggestookn zat in ‘t ''Escorial'', ’t enorm paleis met ’n abdye en mausoleum da [[Filips II van Spanje|Filips II]] aa loatn bouwn vo z’n voader [[Karel V van et Illig Rôoms Ryk|Karel I van Spanje]] en da van 1984 erkend is ols weirelderfgoed van d’n UNESCO. Mo Juan II stierf in 1679 en Maria Anna keerde were no Madrid. Karel zou zelve an z’n olfbroere gevroagd en vo z’n moeder of te zettn, omdat ‘n zelve wildege regeern.

==Zyn vrouwn==
Z’n eeste vrouwe was Marie Louise van Orléans, e nichte van [[Lodewyk XIV]]. Ze zoagn makkoar styf geirn en ze loazn vele in de kerke vo kinders te kunn en, mo da lukte nie want je was impotent. Achter tien joar is ze gestorvn. Achter eur dood wierd ’n verplicht van te trouwn mè Maria Anna van Beiern, prinsesse van Neuborg. Ze was e schôonzuster van keizer Leopold I van ‘t [[Illig Rôoms Ryk]]. Mo by eur lukteg et nateurlik ook nie. Je gink styf achteruut en je schrêemde vele by ’t lyk van z’n eeste vrouwe, wa da doe peizn an [[Johanna van Kastilië|Johanna de Woanzinnige]].

Omdat ’n gin kinders aad koost ’n e klêenzeune van  Lodewyk XIV, Filips van Anjou (loater Filips V van Spanje ) vor ipvolger.

Binst profiteerde Lodewyk XIV van de teegnsloagn van de Spoans-Habsburgsche dynastie vo z’n Ryk uut te breidn. (o.a. by de [[Slag by Kassel (1677)]])

==Dôod en de Spoanschn Successieoorlog==
Karel II stierf d’n eestn november 1700 in Madrid.
Zowel keunink Lodewyk XIV van Frankryk of keizer Leopold I van ‘t [[Illig Rôoms Ryk]] voundn dan ze recht aan ip de Spoansche trone en doadeure begost in 1702 de [[Spoanschn Successieoorlog]], die deurde tout 1713 met de [[Vrede van Utrecht (1713)|Vrede van Utrecht]]. Filips van Anjou wierd Filips V van Spanje. De [[Zudelikke Nederlandn]] gingn no d’n  Oostnrykschn tak van ‘t [[Uus van Habsburg]] en da was t’ende van de [[Spoansche Habsburgers]].

De stad [[Charleroi]] is noa Karel II genoemd.

[[Categorie:Habsburg]]
[[bs:Karlo II Španski]]
[[ca:Carles II de Castella]]
[[cs:Karel II. Španělský]]
[[da:Karl 2. af Spanien]]
[[de:Karl II. (Spanien)]]
[[en:Charles II of Spain]]
[[eo:Karlo la 2-a (Hispanio)]]
[[es:Carlos II de España]]
[[et:Carlos II]]
[[fi:Kaarle II (Espanja)]]
[[fr:Charles II d'Espagne]]
[[gl:Carlos II de España]]
[[hr:Karlo II., španjolski kralj]]
[[hu:II. Károly spanyol király]]
[[it:Carlo II di Spagna]]
[[ja:カルロス2世 (スペイン王)]]
[[la:Carolus II (rex Hispaniae)]]
[[lb:Karel II. vu Spuenien]]
[[lv:Karloss II]]
[[nl:Karel II van Spanje]]
[[no:Karl II av Spania]]
[[pl:Karol II Habsburg]]
[[pt:Carlos II de Espanha]]
[[ro:Carol al II-lea al Spaniei]]
[[ru:Карл II (король Испании)]]
[[sr:Карлос II од Шпаније]]
[[sv:Karl II av Spanien]]
[[zh:卡洛斯二世]]
