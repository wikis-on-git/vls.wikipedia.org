{{Toalbox|
| noame = Middelnederlands
| toalgebied = +/- de [[Lege Landn]]
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
| toalfamilje4 = [[Continentoal-Germoans]]
| periode = 1150 - 1500
| voorloper = [[Oudnederlands]]
| upvolgers = [[Nederlands]], [[Afrikoans]]
| iso639-2 = dum
| iso639-3 = dum
}}
Et '''Middelnederlands''' es de verzoamelnoame van Nederfrankische dialectn da gespookn wos tusschn ca. [[1150]] en ca. [[1500]].

==Gin eeneidstoale==
Er bestond in de [[Middelêeuwn]] gin uniforme spellienge in de [[Nederlandn]]. Wien da schreef, volgde zyn eigen spreektoale. En die varieerde van streke tot streke.

E meugelikke indelienge<ref>Van Loey, Dr. A., ''Middelnederlandse Spraakkunst'' (2 dln), H. D. Tjeenk Willink BV, Groningen, 1976. ISBN 90 01 55050 9</ref> van de Middelnederlandsche dialectn es:
*'''Vlams''': de toale van et middeleeuwsche [[groafschap Vloandern]] en gedeeltelik ook nog in 't groafschap [[Artesië]]
*'''Broabants''': de toale van et middeleeuwsche [[groafschap Broabant]]
*'''Ollands''': de toale van et middeleeuwsche [[groafschap Olland]]
*'''Limburgs''': de toale van et middeleeuwsche [[ertogdom Limburg]] en deeln van et onafankelyk [[Prinsbisdom Luuk]]
*'''Gelders''': de toale van et middeleeuwsche [[ertogdom Gelre]] en [[groafschap Zutphen]]

Merk up da de middeleeuwsche groafschappn nu verspreid liggn over verschillende landn en provinsjn. 't Koartje ierneffers toont under oude territorioale grenzn.

Sommige van die streektoaln vertoonn onderlienge overeenkomstn die istorisch te verkloarn zyn:
*'''Kustmiddelnederlands''': specifieke toaleigenschappn langs de kust van [[Vloandern]] en [[Olland]], ook wel [[Ingveoons]] of Noordzeegermoans genoemd
*'''Noordoostelik Middelnederlands''': de streektoaln gesprookn boovn Limburg en ten oostn van Utrecht: [[ertogdom Gelre]], [[groafschap Zutphen]], d'[[Eerlykeid Overysel]]
[[Ofbeeldienge:1477 Legelandn.png|right|thumb|De Bourgondische Lege Landn]]

==Verschilln mei Oudnederlands==
't Meest upvollend verschil mei 't [[Oudnederlands]] wos da de vocoaln (klienkers) in onbeklemtoonde positie ofgezwakt gerochtn tot de sjwa (stomme e) of wegvieln. Da proces es ''vocoalreductie'' genoemd.

*Ond. ''vogala'' > Mnd. ''voghele (ook: veughele)''
*Ond. ''olla'' > Mnd. ''olle (ook: alle)''
*Ond. ''diopitha'' > Mnd. ''diepte''
*Ond. ''ruopon'' > Mnd. ''roepen''

==Literateure==

===Indelienge===

Middeleeuwsche tekstn moe je zien binn de context van de soamnlevienge in dienen tyd. En die zag d'r in de middeleeuwn heel anders uut dan nu, toun was dat e '''standenmoatschappy'''. Oorsproenkelik wilde da zeggn da je van by de geborte deel uutmakte van een van de standn:
* den oadel, da woarn grootgrondbezitters en vichtersboazn ten dienste van keunienk of keizer
* de geestelikeid
* den derdn stand, die bestond uut ryke burgers, vrye boern en ne grote groep horigen (olfvryen) en lyfeigenen (sloavn)

De literateure uut de middeleeuwn es meestol up juste dezelste maniere ingedeeld:
* ridderveroaln
* geestelikke literateure
* burgerlikke literateure

===Ridderveroaln===
D'r zyn meerdere soortn ridderveroaln:
* Frankische romangs: da zyn vertellienge over keizer [[Karel de Grote]]. In de hele middeleeuwn wos Karel de Grote et grote voorbeeld vo olle vorstn, tot en met Keizer [[Karel V]]. Zo kwom et dan d'r styf veel vertelliengen en legendes bestondn over em.
**[[Karel ende Elegast]]
**[[Roelantslied]]
**[[Renout van Montelbaen]]

* Keltische romangs: geïnspireerd up et leevn van [[Arthur|keunienk Arthur]] en zyn [[Ridders van de ronde toafel]]
**[[Ferguut]]
**[[Walewein]]
**[[Lancelot]]

* Oosterse romangs: gebaseerd up d'Aroabische cultuur. Dat es nie zo verwonderlik want d'Arabiern en de Moorn ieldn tot in de vichtiende eeuwe deeln van Zuud-Europa ([[Spanje]]) bezet. Den meestn bekendn oostersn romang es die over de keunienkskinders [[Floris ende Blancefloer]].


===Geestelikke literateure===
* Marialegendes, woavan [[Beatrys]] de meeste bekende es
* illegenlevens, o.a. ''Leven van Sente Servaes'' van [[Hendrik van Veldeke]]
* mystieke proza: e heel specifiek genre van religieuze literateure woaby den schryver of schryfster uutlegt oe da je kut kommn tot 'n oogstn spiritueeln toestand, en dat es verenigienge mei God. De tekstn zyn meestol visionair en ein veel middeleeuwsche symbolische verwyziengn die vo mienschn van nu moeilik te verstoane zyn. De [[Nederlandn]] ein meerdere grote mystici voortgebrocht:
** [[Hadewych]]
** [[Beatrys van Nazareth]]
** [[Jan van Ruusbroec]]
** [[Suster Bertken]]
* Bybelvertoaliengn, lik de [[Rymbybel]] van [[Jacob van Maerlant]]


===Burgerlikke literateure===
* reis- en avonteureveroaln: [[Brandaan]]
* diernfoabels: meestol [[satire]]s up de moatschappy. De bekendste zyn [[Van den vos Reynaerde]], [[Esopet]]
* liedern en ballades: [[Gruuthuse-andschrift|liedboek van Gruuthuse]], [[Heer Halewijn]], [[Het daghet in den oosten]], [[Lied van de twee keuningskinders]], ''Een suverlijc boecxken'' en ''Antwerps liedboek'' olletwee uut [[Antwerpn]]
* toneel: styf populair in de middeleeuwn, uitgebreid qua genre
** mysteriespeeln
** miroakelspeeln: [[Mariken van Nieumeghen]]
** zinnespeeln: over moroal, lik [[Elcerlijk]] ''(Den Spyeghel der Salicheyt van Elckerlijc)''
** oabele speeln: over de liefde tusschn wuuvn en vintn, lik [[Lanseloet van Denemerken]], [[Esmoreit]], [[Gloriant]], [[Vanden Winter ende vanden Somer]]
** [[Rederykers]]: verenigiengn van mienschn die under bekwoamdn in ''retorica'' (welsprekendeid) en die surtout in de [[Zudelikke Nederlandn]] ontstondn. Bekende rederykers woarn [[Anthonis de Roovere]] en [[Anna Bijns]].

== Verhalen uit dien tyd ==
Enkele bekende verhaln van toene:
* Historie van [[Floris ende Blancefloer]]
* [[Van den vos Reynaerde]]
* [[De Vier Heemskinderen]]

== Referesjn ==

<references />

[[Categorie:Nederfrankische toale]]
