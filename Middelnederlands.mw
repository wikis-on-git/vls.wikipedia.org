Et '''Middelnederlands''' es de verzoamelnoame van Nederfrankische dialectn da gespookn wos tusschn ca. [[1150]] en ca. [[1500]].

==Gin eeneidstoale==
[[Ofbeeldienge:1477 Legelandn.png|right|thumb|De Bourgondische Lege Landn]]
Er bestond in de [[Middelêeuwn]] gin uniforme spellienge in de [[Nederlandn]]. Wien da schreef, volgde zyn eigen spreektoale. En die varieerde van streke tot streke.

E meugelikke indelienge<ref>Van Loey, Dr. A., ''Middelnederlandse Spraakkunst'' (2 dln), H. D. Tjeenk Willink BV, Groningen, 1976. ISBN 90 01 55050 9</ref> van de Middelnederlandsche dialectn es:
*'''Vlams''': de toale van et middeleeuwsche [[groafschap Vloandern]] en gedeeltelik ook nog in 't groafschap [[Artesië]]
*'''Brabants''': de toale van et middeleeuwsche [[groafschap Broabant]]
*'''Ollands''': de toale van et middeleeuwsche [[groafschap Olland]]
*'''Limburgs''': de toale van et middeleeuwsche [[ertogdom Limburg]] en deeln van et onafankelyk [[Prinsbisdom Luuk]]
*'''Gelders''': de toale van et middeleeuwsche [[ertogdom Gelre]] en [[groafschap Zutphen]]

Merk up da de middeleeuwsche groafschappn nu verspreid liggn over verschillende landn en provinsjn. 't Koartje ierneffers toont under oude territorioale grenzn.

Sommige van die streektoaln vertoonn onderlienge overeenkomstn die istorisch te verkloarn zyn:
*'''Kustmiddelnederlands''': specifieke toaleigenschappn langs de kust van [[Vloandern]] en [[Olland]], ook wel ''ingvaeoons'' of ''noordzeegermaans'' genoemd
*'''Noordoostelik Middelnederlands''': de streektoaln gesprookn boovn Limburg en ten oostn van Utrecht: [[ertogdom Gelre]], [[groafschap Zutphen]], d'[[Eerlykeid Overysel]]

==Verschilln mei Oudnederlands==
't Meest upvollend verschil mei 't [[Oudnederlands]] wos da de vocoaln (klienkers) in onbeklemtoonde positie ofgezwakt gerochtn tot de sjwa (stomme e) of wegvieln. Da proces es ''vocoalreductie'' genoemd.

*Ond. ''vogala'' > Mnd. ''voghele''
*Ond. ''olla'' > Mnd. ''olle''
*Ond. ''diopitha'' > Mnd. ''diepte''
*Ond. ''ruopon'' > Mnd. ''roepen''

==Literaire genres==
(momentje)

== Verhalen uit dien tyd ==
Enkele bekende verhaln van toene:
* Historie van [[Floris ende Blancefloer]]
* [[Van den vos Reynaerde]]
* [[De Vier Heemskinderen]]

== Referesjn ==

<references />

[[Categorie:Toale]]
