'''Plantn''' zyn [[leevnde]] [[organismn]] die in de taxonomy begôorn by de '''Plantae''', e [[ryk]] in't [[domyn]] van d'[[eukaryootn]] (''Eukaryota'').

'''Plantn''' es ôok e weirkwoord, da betêeknd "etwa in de grond steekn". Byvôorbeeld [[boern]] die ulder [[patattn]] plantn.

Onder plantn verstoan me [[bôomn]], [[struukn]], [[kruudn]], [[ges]], [[voarns]], [[mossn]], [[klemplantn]] en [[groen oalgn]].

Over't oalgemêen zyn plantn wezens die mê gebruuk van de kloarte anorgoanische stoffn kunn ommezettn in orgoanische stoffn. Da proces noemn ze [[fotosynthese]]. Om dadde te kunn doen moetn de plantn over de stoffe [[chlorofyl]] beschikkn. Dee stoffe makt dan ulder bloars der typeernd [[groen]] uutzien. Deur die groenigeid wierdn de mêeste [[gilve]] en groene kleurtintn uut't [[spectrum]] [[gereflecteerd]].[http://www.palutech.nl/onderwerpen_nl/planten_en_licht.htm] Dad es omda de mêeste energie em in't [[blauw]] spectrum zit. De blauwe stroaln wierdn dus't mêest gebruukt vôor dn groei. De [[rôo]] tintn wierdn 't mêest gebruukt vô dn [[bloei]].

't Grôotste dêel van de plantn bestoan uut mêerdre celln. In't mêest simple ontwerp lôopn de celln in droatn (lyk by [[wiern]]), by de reste in [[weefsls]].

Plantn bestoan mêestoal uut e stik boovn de grond (mêestoal [[stiengls]]), en e stik onder de grond (mêestoal [[wortels]]). Oewel dan't er e poar uutzonderingn zyn (lyk de [[Mangroovn]]) ėn de mêeste plantn luch nôodig rond de wortels om te kunn overleevn. E plante es doar stif gevoelig voorn. Oa je ze gie te vele woatr gift in eurn pot, en da woatr bluuft te lange rond eurn wortel zittn, goat ze zy [[versmôorn]].

De mêeste plantn moakn gebruuk van n [[voatstelsel]] om under zoppn te transporteern. Dee voatn zyn ipgebouwd uut twêe sôortn weefsels: [[Xyleem]] en [[Ploëleem]]. De weefsels dien't zop noar de bloars bringn zyn ipgebouwd uut Xyleem en dedee dan de zoppn in d'andre richtinge zenn bestaon uut Ploëleem. 

De plantn die da niet doen zyn bepoalde mossn en oalgn. Dedee ėn gin stingels of bloars. Oewel ze soms wel ronde dingskes kunn ên die trekkn ip bloars, zyn't gin bloars omdan ze nie bestoan uut Xyleem of Ploëleem.
