{{Dynastie|
| ploatje = [[Ofbeeldienge:Pepin_I_Aquitaine_denier_817_838.jpg|thumb|center|200px|<center>Denier van Pepeyn I (817-838)]]
| noame = Pepeyn I van Aquitanië
| leevn = [[797]]- [[838]]
| functie = [[Ofbeeldienge:Blason de l'Aquitaine et de la Guyenne.svg|25px|left]]Keunink van Aquitanië 
| periode = [[814]]- [[838]]
| vôorganger = [[Lodewyk den Vroomn]]
| ipvolger  = [[Pepeyn II van Aquitanië]]
| voader =  [[Lodewyk den Vroomn]]
| moeder = Irmingard van Haspengouw
}}

'''Pepeyn I''' ([[797]]- Poitiers, [[13 december]] [[838]]) was keunink van Aquitanië. Je was de twidde zeune van [[Lodewyk den Vroomn]] en zyn êeste vrouwe Irmingard van Haspengouw.

In 814 krêeg Pepeyn Aquitanië, dat ook ’t ounderkeuninkryk van zyn voader gewist was ounder de regerienge van [[Karel den Grôotn]].

In 817 wierd de [[Ordinatio Imperii]] (Ordenienge van ‘t Ryk) ipgesteld, vo d’ipvolgienge van zyn voader te regeln. Den oudstn, [[Lotharius I]], krêegt de keizerstitel met Italië en ’t ippergezag,  [[Lodewyk den Duuts]] Beiern en Pepeyn hield Aquitanië.

In 822 is Pepeyn getrouwd met Ingeltrude (ook Engelberga, Rigarde, Hringard, of Ringart genoemd), dochter van Theodobert, groaf van Madrie. Z’han twi zeuns, die stiervn zounder jounges:
*Pepeyn, zyn ipvolger in Aquitanië
*Karel, aartsbisschop van Mainz
De probleemn begostn achter da Lodewyk den Vroomn in 823 nog ’n achterkommertje, [[Karel den Kletsn|Karel]] (den Kletsn) krêeg me zyn twidde vrouwe Judith van Beiern. Ounder heur druk krêeg Karel in 829, ip de ryksdag van Worms, an zyn zes joar ook zyn keuninkryk: Alemannië (Elzas, Zwaabn en Bourgondië). De zeuns kwoamn in ipstand en van 830 wast er constant boel tusschn de broers en under voader en ook tusschn de broers ounder makoar. Ze voerdn den êenn oorloge achter den andern. 

In 838 is Pepeyn gestorvn. J’is begroavn in de Sainte-Croix in Poitiers. 

D’r kwam e nieuwe erfregelienge en Lodewyk den Vroomn benoemde Karel den Kletsn tout nieuwn keunink van Aquitanië. Mo den oadel van Aquitanië was nie akkôord en ze verkoozn [[Pepeyn II van Aquitanië]], Pepeyns zeune.

[[Categorie: Karolienger]]

[[br:Pepin Iañ Akitania]]
[[de:Pippin I. (Aquitanien)]]
[[en:Pepin I of Aquitaine]]
[[fr:Pépin Ier d'Aquitaine]]
[[hu:I. Pipin aquitániai király]]
[[it:Pipino I di Aquitania]]
[[nl:Pepijn I van Aquitanië]]
[[pl:Pepin I Akwitański]]
[[ru:Пипин I (король Аквитании)]]
[[zh:阿基坦丕平]]
