'''Yves Bondue''' ([[Yper]], [[1 moarte]] [[1966]]) is un componist, acteur, muzikant, zanger, tekstschryver, kortom un muzikale duzendpôot.

==Leev'n==
[[Ofbeeldienge:YvesBondue.jpeg|thumb|<center>Yves Bondue binst z'n iptreden in 't Folk]]
Yves Bondue is werkzaam ip verschillende [[theoater]]froenten.  An den ène kant ist ie un componist die oal styf veel pryzen gekregen eet vo zun werken, zowel in [[Vloandern]] ols in ’t buteland, toe in [[Rusland]] toe.  Je schreef vô kamerorkesten, vô kôren (je was ôok un tyd kôorleider van uut strijdkôor ‘Vamos Pro Lutar’) toet zelfs un opera.
<p>
Ols tonèèlmens speeldet ie ol in verschillende tonèèlstikken vo volwassenen, oender andere me Anton Coogen,  mo je was ook ol up de [[Gent|Gense Fèèsten]] en in verschillende culturele centra met zun stikken van ‘Mol en Muis’ vo kienders.
<p>  
Ols muziekpedagoog ield ie verschillnde muziekworkshops vo gezinnen ‘Kun je de mieren horen zingen?’ en ‘De Schaduw van de Kleurenvanger’ en je deed ôok verschillnde gastcolleges an de vele pedagogische oge schooln in Vloandern.  Me zun workshops ‘Folkdans’ oender de name ‘Het Eiland van de Tovercirkel’ wast ie ip [[folk Dranoeter|’t folkfestival van Dranoeter]].
<p>
Je stot ol me styf veel van zun muziek ip CD’s van un ander, moa verleden joare eet ie un eigen CD uutgebrocht  ‘Sjchrijeuw et L'histoire du vélo vert‘, womee dat ie zelfs upgetreedn eet ip et RazzMatazzfestival, un folkfestival in [[Olland]].  Vo't moment zyn de ipnamen bezig van zun twèède CD.  Zun muziek is folkachtig, mo nie echt folk, chansonachtig mor ook nie echt chanson.
<p>
Je kunt em vo ’t moment ook bewoenderen me zun vertelwandeliengen in den omtrek van ’t Folk in [[Dranoeter]] wo dat ie un fakkeltocht combineert me verhalen, accordeongmuziek en liedjes over un Rus die ier in [[West-Vloandern]] bluven angen is achter den [['14 - '18|èèste wèreldorloge]].

==Externe koppelienge==

*[http://www.ciedeoorsprong.be Compagnie de oorsprong]

[[Categorie: West-Vlamsche zanger|Bondue, Yves]]
[[Categorie: Yper|Bondue Yves]]
