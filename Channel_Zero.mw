[[Ofbeeldienge:ChannelZero.jpg|thumb|right|250px|Channel Zero]]

'''Channel Zero''' is êen van de grotste en bekendste [[België|Belgische]] metalgroepn ôois. 

==Noame==
De noame ''Channel Zero'' komt uut e numer van Public Enemy, ''She watch Channel Zero''.

==Geschiedenisse==
Channel Zero is upericht in 't [[Brussel]]sche in 't joar 1991 deur oundermêer Franky DSVD (nu by [[Skitsoy]]). E joar loater brochtn ze ''Channel Zero'' uut, woamei dan ze ol rechtet e masse fans krêegn in België, mor oek in [[Olland]] en [[Duutsland]].

In 1993 kwam ''Stigmatized'' uut, da e mixt wos deur Vinnie Paul (toene drummer va [[Pantera]]). 't Wos 't begun van mêer bekendeid, ze mustn zest toern me groepn lik Obituary, M.O.D. en Napalm Death.

Nunder noastn CD ''Unsafe'' uut 1995 wos 't êeste dat oek uutkwam in de [[USA|Verênigde Stoatn]] en 't wos nunder grôte deurbroake. Z'en in da joar etourd me [[Megadeth]] en in [[Australië]] deen z' en headlinetour. Van ''Unsafe'' zyn der 60 000 ploatn verkocht.

In 1996 brochtn ze ''Black Fuel'' uut. 't Zat vele mêer varioasche in, mor egliek zyn der nie mêer van verkocht. Achter e goein tour me Body Count in 1997, lietn ze weetn dan ze gienkn uut makoar goan. Z'en zevve nôois echt ezeid werom, mo 't feit dan ze nie mir echt groeidn en dat de rounde dei da nundern manager geld etjoept at, zoe mei espeeld en.

In 't zeste joar brochtn ze nog e live CD uut, d'upnoame va nunder uptreedn up [[Marktrock Leuven|Martrock Leuvn]]. Nunder bekendste numers zyn ''Help'' en ''Black Fuel''.

==Leedn==
*Franky "DSVD" De Smet Van Damme (zang) 
*Xavier Carion (gitaar) 
*Tino De Martino (bas)
*Phil Baheux (drum) 
 
==Ploatn==
*Channel Zero (1992) 
*Stigmatized (1993) 
*Unsafe (1995) 
*Black Fuel (1996) 
*Channel Zero Live (1997)

==Externe koppelienge==
*[http://user.online.be/~ndevreese/chanzero.htm Fansite]
*[http://www.youtube.com/watch?v=N8wKfwk79VA Channel Zero live by Marcel Vanthilt]

[[Categorie:Metal]]
[[Categorie:Belgische groep]]

[[de:Channel Zero]]
[[fr:Channel Zero]]
[[nl:Channel Zero]]
