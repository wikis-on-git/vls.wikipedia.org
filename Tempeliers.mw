In 1120 wierd d’orde van de Tempeliers upgericht.  Offisièl noemden ze d’Orde van d’Oarme Ridders van Kristus en den Tempel van Salomong.  In ’t begin was under doel de pelgrims die noa ’t illig land en noa Zeruzalem goengen te beschermen.  Ze woaren eingenluk un gèstelikke orde die in platse van te bidden lik monnieken oak vocht lik ridders.  Lik de monnieken an z’oak de gelofte van oarmoe en kuis’eid afgeleid.
<p>
==De relôsie tussen de Tempeliers en West-Vloand'ren==
Oak in West-Vloand’ren woaren ze stief populair en aan ze veel bezitiengen.  Under comanderieë (de name voa un lokaal oofdkwartier) in Ieper was èèn van d’èèste in West-Europa en moe stief groat gewist en, mo is in de loop der tieden volledig verdwenen.  Der zien wel nog de Tempelstroate en de Tempelpoarte die an under doen errinneren.
<p>
Oak in Sliepe was ’t er un commnaderieë met un kapelle en boerderie’n, en in de kerke van Sliepe woaren der glasramen van de tempeliers en lagen der zelfs begraven, moa da d’is ollemolle vernieteigd me den èèste wèreldorloge.
<p>
Up de Groate Mart van Brugge aan ze oak 3 uzen en in de Katelienstroate un refuge voa de commandeur van Sliepe.
<p>
An ’t oofd van de Tempeliers stoend er un groatmèster.  Den tiensten groatmèster was Gerardus van Ridefort (Gerardus van Ruddervoarde).  Em was oender andere mè Diederiek van den Elzas up kruustocht gewist noa ’t Illig Land.
<p>
==Den teloorgank van de Tempeliers==
Omdaan ze zo populair woaren kregen ze van overoals schenkiengen en werden ze stief rieke en machtig.  Dorom beschuldigde Filips de Schone under van ketterieë en liet ie oal de Tempeliers uppakken en liet ie beslag leggen up under riekdommen.  (Der zien zelfs geruchten da un stik van zun colère tegen de Tempeliers kwamt omdan ze nie aan willen meedoen me de Franse in de [[Guld’nspoornslag]] in 1302). In 1312 werd d’orde officiël oentboenden.  Den laatsten groatmèster, Jacques de Molay, stierf in 1314 up de brandstapel.
<p>
==Lieste van de Groatmèèsters van de tempeliers==
* Hugo de Paganis 1118/19 - 24 mei 1136/37
* Robertus Burgundio 1136/37 - 13 januari 1149
* Ebrardus de Barris 1149 - 1152 (?)
* Bernardus de Tremelay  1152 (?) - 16 augustus 1153
* Andreas de Montbard 1153 - 17 januari 1156
* Bertrandus de Blanchefort 1156 - 2 januari 1169
* Philippus de Neapoli 1169 - 1171
* Odo de Sancto Amando 1171 - 8 oktober 1179
* Arnaldus de Turre rubea 1180 - 30 september 1184
* Gerardus de Ridefort 1185 - 4 oktober 1189
* Robertus de Sablolio 1191 - 28 september 1193
* Gilbertus Erail 1194 - 21 december 1200
* Philippus de Plessis 1201 - 12 februari 1209
* Willelmus de Carnoto 1210 - 25 augustus 1219
* Petrus de Monteacuto 1219 - 28 januari 1232 (?)
* Hermannus Petragoricensis 1232 (?) - 17 oktober 1244
* Richardus de Bures 1144/45 - 9 mei 1247
* Guillelmus de Sonayo 1247 - 11 februari 1250
* Rainaldus de Vicherio 1250 - 20 januari 1256
* Thomas Berard 1256 - 25 maart 1273
* Guillelmus de Belloioco mei 1273 - 18 mei 1291
* Tybaldus Gaudini 1291 - 16 april 1293
* Jacobus de Molay  1293 - 1307 (+18 maart 1314)


[[Category: Geschiedenisse]]
