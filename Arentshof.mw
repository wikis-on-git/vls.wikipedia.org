'''Arentshof''' of Arentspark is de noame van den hof van ‘t [[Arentsuus]], tusschn ‘t [[Groeningemuseum]] en [[Lodewyk van Gruuthuse|Gruuthuse]], in [[Brugge]].

’t Arentsuus was ’t classicistisch huus uut de 18e eeuwe van d’oadelikke familie Arents. 

In 1908 wierd ’t tegoare me den hof angekocht deur de stad Brugge.

De toeristische peirdekoetsn kommn van den Dyver langs de pôorte den hof binn en ryen  d’r deure tusschn de twi piloarn van de [[Woaterolle]], die d’r in 1912 gezet zyn. D’r neffest stoan d’r vier bronzn peirdebeeldn van Rik Poot (1987), die de verschrikkiengn van d'apocalyps vôornstelln: oorloge, dôod, ipstand en hounger. 

Reks e j’e schôon zicht ip Gruuthuse en d’[[Onze-Lieve-Vrouwekerke (Brugge)|Onze-Lieve-Vrouwekerke]] en ku je de reie oversteekn over ‘t [[Bonifaciusbrugge|Bonifaciusbrugsje]]. ’t Is êen van de schonste hoeksjes van Brugge en ’t brugsje ziet er middeleeuws uut, mo ’t is e voorbeeld van historisch romantisme. ’t Is mo gebouwd round 1910, achter da ’t stadsbesteur den hof angekocht aad, en ze wildn e verbiendienge moakn over de reie me Gruuthuse.

[[Categorie:Brugge]]
