'''Wim Opbrouck''' (°[[1969]]) is een [[West-Vloandern|West-Vlamsche ]] zanger en acteur. Ipgegroeid in [[Oarelbeke]] moa weunt in [[Boaviekove]].

Mo 't es moeilyk om Wim Ipbrouck in en vakske te steekn: y ziengt, ie speelt covers, j'es acteur zowel in films, tv als in theoater, moa je makt ôok geweune tv-programma's. Zin grootste verwezenlykiengen zyn: 
*'De Dolfijntjes' en 'TV-tunes KNT', zyn cover groepkes woamee dat y de culturele centra platspeelt
* Zyn rolln in films lyk 'Manneken Pis' en 'Ad Fundum'
* Tv-rolln in '[[In de gloria]]', 'Het Eiland', 'Windkracht 10'. Jè ôok ne roadshow 'De Bende Van Wim', waarin da y met Jean Blaute en [[Michiel Hendryckx]] ip de moto deur europa trekt.
Vôder skildert ie nu en dan een skilderytje of têkent ie een têkeniengkse.

Van West-Vlams standpunt uut is Wim et best bekend van zyn rolle als Gerrit Callewaert uut [[Boaviekove]] (dêelgemêente van [[Oarelbeke]]) in '[[In de gloria]]'. In die rolle kwamt ie iedre weke kloagen dat y't en skande vond da West-Vloamiengn ondertiteld weirdn in tv-programma's. Natuurlijk wos t'y zelve ôok ondertiteld, angezien y zelve West-Vlams klaptige, wa dan weer anleidienge gaf vô nieuwe klachten enzovôors.

Der is ôok ne hiloarische sketch (uut 'Alles kan beter') woarin dat y computerlessn gift in't West-Vlams. Daaruut zin de legendoarische termen gelyk 'kjèrekjèwere' (return), 'arde ploate' (hard disk), 'zochte ploate' (floppy) en 'rute98' (Windows 98) vôortgekoom'n.

==Externe koppeliengn==
* [http://www.dolfijntjes.be Officiëlen dolfijntjes website]
* [http://www.maandacht.be/tvtunes-knt/ Officiëlen TV-tunes KNT website]
* [http://gilberke.zattevrynden.be/Indegloria-westvloms.wmv Video fragment Gerrit Callewaert]
* [http://www.vrtnieuws.net/nieuwsnet_master/versie2/nieuws/details/nnIIinstellingentest/index.shtml Computerlessen]

[[Categorie:West-Vlamsche zanger|Opbrouck, Wim]]
[[Categorie:West-Vlamschen acteur|Opbrouck, Wim]]
[[Categorie:Kluchtigoard|Opbrouck, Wim]]
[[Categorie:TV-presentator|Opbrouck, Wim]]

[[nl:Wim Opbrouck]]
