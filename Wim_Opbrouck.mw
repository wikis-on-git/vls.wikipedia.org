{{plat|Kortryks}}
'''Wim Opbrouck''' ([[5 februoari]] [[1969]]) is ne [[West-Vloandern|West-Vlamschn]] zanger en acteur. Ipgegroeid in [[Oarelbeke]] moa weunt in [[Boaviekove|Boavekove]].

Mo 't es moeilik om Wim Ipbrouck in en vakske te steekn: ie ziengt, ie speelt covers, j'es acteur zowel in films, tv lik in theoater, moa je makt ôok geweune tv-programma's. Zyn grôotste verwezenlikkiengn zyn: 
*'De Dolfijntjes' en 'TV-tunes KNT', zyn covergroepke woamee dat ie iptrêedt in de culturele centra en ip festivollekes
* Zyn rolln in films lik 'Manneken Pis' en 'Ad Fundum'
* Tv-rolln in '[[In de gloria]]', '[[Het Eiland]]', '[[Windkracht 10]]'. J'èit ôok ne roadshow '[[De Bende Van Wim]]', woarin da''ie me Jean Blaute en [[Michiel Hendryckx]] ip de moto deur Europa trekt.
* Theoater activiteitn: je speeldige by de "Blauwe Maandagcompagnie" in "Ten Oorlog" en wos lid van de vastn artistiekn kern van "Het Toneelhuis" 
Vôder skildert ie nu en ton een skilderytje of têkent ie een têkeniengkse.

Van West-Vlams standpunt ut is Wim et best bekend van zyn rolle ols Gerrit Callewaert ut [[Boaviekove|Boavekove]] (dêelgemêente van [[Oarelbeke]]) in '[[In de gloria]]'. In die rolle kwamt'ie iedre weke kloagn dat'ie 't en "echte skande" vond da West-Vloamiengn ondertiteld weirdn in tv-programma's. Vaneigens wos t'ie zelve ôok ondertiteld, omdat'ie zelve West-Vlams klaptige, wa dat ton weer anleidienge gaf vô nieuwe klachtn enzovôors.

Der is ôok ne gekende sketch (ut '[[Alles kan beter]]') woarin dat ie computerlessn gift in 't West-Vlams. Daarut zyn de legendoarische termen gelik 'kêrekêwere' (return), 'arde ploate' (hard disk), 'zochte ploate' (floppy) en 'rute 98' (Windows 98) vôortgekoomn.

==Externe koppeliengn==
* [http://www.dolfijntjes.be Officiëlen dolfijntjes website]
* [http://www.maandacht.be/tvtunes-knt/ Officiëeln TV-tunes KNT website]
* [http://gilberke.zattevrienden.be/Indegloria-westvloms.wmv Video stikske van Gerrit Callewaert]
* [http://www.youtube.com/watch?v=qkNiEFU_HpE&feature=related YouTube stikske van Gerrit Callewaert]
* [http://www.vrtnieuws.net/nieuwsnet_master/versie2/nieuws/details/nnIIinstellingentest/index.shtml Computerlessen]

[[Categorie:West-Vlamsche zanger|Opbrouck, Wim]]
[[Categorie:West-Vlamschen acteur|Opbrouck, Wim]]
[[Categorie:Kluchtigoard|Opbrouck, Wim]]
[[Categorie:TV-presentator|Opbrouck, Wim]]

[[nl:Wim Opbrouck]]
