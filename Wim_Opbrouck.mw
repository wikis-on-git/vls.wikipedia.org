'''Wim Opbrouck''' (°[[1969]]) is een [[West-Vloandern|West-Vlamsche ]] zanger en acteur. Ipgegroeid in [[Oarelbeke]] moa weunt in [[Boaviekove]].

Mo 't es moeilyk om Wim Ipbrouck in een vakske te steken: ie zingt, ie speelt covers, j'es acteur zowel in films, tv als in theoater, moa je makt ôok geweune tv-programma's. Zin grootste verwezenlykiengen zin: 
*'De Dolfijntjes' en 'TV-tunes KNT', zin cover groepkes woarmee dat ie de cultureele centra platspeelt
* Zin roll'n in films zoals 'Manneken Pis' en 'Ad Fundum'
* Tv-roll'n in '[[In de gloria]]', 'Het Eiland', 'Windkracht 10'. Jè ôok ne roadshow 'De Bende Van Wim', waarin da ie met Jean Blaute en Michiel Hendryckx ip de moto deur europa trekt.
Vôder skildert ie nu en dan een skilderietje of têkent ie een têkeniengkse.

Van West-Vlams standpunt ut is Wim et best bekend van zin rolle als Gerrit Callewaert ut [[Boaviekove]] (dêelgemêente van [[Oarelbeke]]) in '[[In de gloria]]'. In die rolle kwamt ie iedre weke kloagen dat ie 't een schande vond da West-Vloamingen ondertiteld weirden in tv-programma's. Natuurlijk wos tie zelve ôok ondertiteld, angezien ie zelve West-Vlams klaptige, wa dan weer anleidienge gaf vô nieuwe klachten enzovôors.

Der is ôok ne hiloarische sketch (ut 'Alles kan beter') woarin dat ie computerlessen gift in't West-Vlams. Daarut zin de legendoarische termen gelyk 'kjèrekjèwere' (return), 'arde ploate' (hard disk), 'zochte ploate' (floppy) en 'rute98' (Windows 98) vôortgekoom'n.

==Externe koppelienge==
* [http://www.dolfijntjes.be Officiëlen dolfijntjes website]
* [http://www.maandacht.be/tvtunes-knt/ Officiëlen TV-tunes KNT website]
* [http://gilberke.zattevrynden.be/Indegloria-westvloms.wmv Video fragment Gerrit Callewaert]
* [http://www.vrtnieuws.net/nieuwsnet_master/versie2/nieuws/details/nnIIinstellingentest/index.shtml Computerlessen]

[[Categorie:West-Vlamsche zanger|Opbrouck, Wim]]
[[Categorie:West-Vlamschen acteur|Opbrouck, Wim]]
[[Categorie:Kluchtigoard|Opbrouck, Wim]]
[[Categorie:TV-presentator|Opbrouck, Wim]]

[[nl:Wim Opbrouck]]
