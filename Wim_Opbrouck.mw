'''Wim Opbrouck''' (°[[1969]]) is een [[West-Vloandern|West-Vlamsche ]] zanger en acteur. Ipgegroeid in [[Oarelbeke]] moa weunt in [[Boaviekove]].

Mo 't es moeilik om Wim Ipbrouck in een vakske te steken: ie zingt, ie speelt covers, j'es acteur zowel in films, tv als in theoater, moa je makt oak geweune tv-programma's. Zin grootste verwezenlikingen zin: 
*'De Dolfijntjes' en 'TV-tunes KNT', zin cover groepkes woarmee dat ie de cultureele central platspeelt
* Zin roll'n in films zoals 'Manneken Pis' en 'Ad Fundum'
* Tv-roll'n in '[[In de gloria]]', 'Het Eiland', 'Windkracht 10'. Jè wok ne roadshow 'De Bende Van Wim', waarin da ie met Jean Blaute en Michiel Hendryckx ip de moto deur europa trekt.
Verder skildert ie nu en dan een skilderietje of tjikent ie een tjikeningkse.

Van West-Vlams standpunt ut is Wim et best bekend van zin rolle als Gerrit Callewaert ut [[Boaviekove]] (dêelgemêente van [[Oarelbeke]]) in '[[In de gloria]]'. In die rolle kwamt ie iedere weke kloagen dat ie 't een schande vond da West-Vloamingen ondertiteld weirden in tv-programma's. Natuurlijk wos tie zelve oak ondertiteld, aangezien ie zelve West-Vlams klapte, wa dan weer aanleidinge gaf voor nieuwe klachten enzovoors. Der is oak ne hilarische sketch (ut 'Alles kan beter') woarin dat ie compjuterlessen gift in't West-Vlams. Daarut zin de legendoarische termen gelik 'kjèrekjèwere' (return), 'harde ploate' (hard disk), 'zochte ploate' (floppy) en 'rute98' (Windows 98) voartgekom'n.

==Externe koppelienge==
* [http://www.dolfijntjes.be Officiëlen dolfijntjes website]
* [http://www.maandacht.be/tvtunes-knt/ Officiëlen TV-tunes KNT website]
* [http://gilberke.zattevrienden.be/Indegloria-westvloms.wmv Video fragment Gerrit Callewaert]
* [http://www.vrtnieuws.net/nieuwsnet_master/versie2/nieuws/details/nnIIinstellingentest/index.shtml Compjuterlessen]

[[Categorie:West-Vlamse zanger|Opbrouck, Wim]]
[[Categorie:West-Vlamsen acteur|Opbrouck, Wim]]
[[Categorie:Klugtigoard|Opbrouck, Wim]]
[[Categorie:TV-presentator|Opbrouck, Wim]]

[[nl:Wim Opbrouck]]
