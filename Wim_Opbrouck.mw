'T es moeilik om Wim Ipbrouck in een vakske te steken: ie zingt, ie speelt covers, j'es acteur zowel in films, tv als in theaoter, moa je makt oakt geweune tv programma's. Zin grootste verwezenlikingen zin 'De Dolfijntjes' en 'TV-tunes KNT', zin cover groepkes woarmee dat ie de cultureele central platspeelt, zin roll'n in films zoals 'Manneken Pis' en 'Ad Fundum', tv-roll'n in 'In de Gloria', 'Het Eiland', 'Windkracht 10'. Jè wok ne roadshow 'De Bende Van Wim', waarin da ie met Jean Blaute en Michiel Hendryckx ip de moto deur europa trekt.

Van Westvlams standpunt ut is Wim et best bekend van zin rolle als Gerrit Callewaert ut [[Boaviekove]] (dièlgemiènte van [[arelbeke]]) in 'In de Gloria'. In die rolle kwamt ie iedere weke kloagen dat ie 't een schande vondt da westvloamingen ondertiteld weirden in tv programma's. Natuurlijk wos tie zelve oak ondertiteld, aangezien ie zelve westvlams klapte, wa dan weer aanleidinge gaf voor nieuwe klachten enzovoors. Der is oak ne hilarische sketch (ut 'Alles kan beter') woarin dat ie compjuterlessen gift in't westvlams. Daarut zin de legendoarische termen gelik 'kjèrekjèwere', 'harde ploate', 'zochte ploate' en 'rute98' voartgekom'n.


==Externe droad==
*[http://www.dolfijntjes.be Officiëlen dolfijntjes website]
*[http://www.maandacht.be/tvtunes-knt/ Officiëlen TV-tunes KNT website]

[[Category:Westvlamse zangers, muzikanten en hroepkes]]
[[Category:Vlamsche zanger]]


[[Category:Westvlamse zangers, muzikanten en hroepkes]]
[[Category:Vlamsche zanger]]
