{{meuln
|naam=Liestermeuln (''Lijstermolen'')
|afbeelding=[[Ofbeeldienge:Westouter - Rodeberg - Lijstermolen.jpg|250px]]
|onderschrift=Liestermeuln
|plaats=[[Westoeter]]
|bouwjaar=[[1805]]/[[1960]]
|vlucht=ca. 24m
|type=[[Stoakmeuln]]
|functie=Kôrenmeuln
}}
De '''Liestermeuln''' is ne [[wiendmeuln]] ip de [[Rôonberg]] in [[Westoeter]], e dorpsje  in de [[België|Belgische]] gemeente [[Heuvelland]]. De meuln stoat in e bebuste omgevienge op de Rôonberg, met vlak doabie 't restaurant "landhuis 't Molenhof" en de [[koabelboane]] van de Roônberg.

Den oet'n wiendmeuln is e [[stoakmeuln]]. Je stoend êest ip de Liester'oek in [[Bèèrnem]], woa da ze ne noame dus va komt. De meuln is roend [[1801]]-1805 ipgericht gewist, en je blêef toet 1957 in 't bezit van de famielje Van Haecke, de famielje van den oorsproenkelyke bowhere. Toet 1947 was de meuln actief.

In 1955 schreef 't "Provinciaal Comité voor Monumenten en Landschappen van West-Vlaanderen" noa de gemêemtebestuurn van de provinsje [[West-Vloandern]] voe den ankoop van de meuln. Burgemeestre [[Emiel Hardeman]] va Westoeter reageerde en in 1957 kocht de gemêente de meuln voe 20.000 [[Belgische frank]]. Van 1958 toet 1960 werd de meuln in Westouter eripgebowd in Westoeter, ip e traditionele maniere. Den [[21sten juli]] van [[1961]], de fêestdag van de [[Eillige Victor]], de patrôoneilige van de meulenoars, is de meuln ingehuldigd. De meuln droaide nog bie zen inuldigienge, moa j'is nooit effectief gebruukt gewist.

Al in 1984 bemerkte ze dat zene stert ol kromme getrokk'n was, zodat de meuln in 't hele nie mè kost gebruukt wor'n. Achter ne storm de 25sten januari van 1990, was de kasse van de meuln helegans gedroaid, zodat de wiend vuluut ip den achterkant van 't gevlucht blies. De meuln kost were gedroaid en gered wordn, en loater in da joar en ze ol e dêel renovoasjewerk'n uutgevoerd. Uutindelyk is de meuln in 2004 e beschermd monument geworn <ref>[http://paola.erfgoed.net/engine/fiche.php?id=002405&pv=W Houten windmolen Lijstermolen] - Beschermingsfiche Onroerend Ergoed</ref>, en werd 't hope met zen omgegevienge e beschermd dorspgezicht <ref>[http://paola.erfgoed.net/engine/fiche.php?id=002406&pv=W Onmiddellijke omgeving Lijstermolen] - Beschermingsfiche Onroerend Erfgoed</ref>.

==Referensjes==
<references />

[[Categorie:Euvelland]]
[[Categorie:Meuln in West-Vloandern]]

[[nl:Lijstermolen]]
