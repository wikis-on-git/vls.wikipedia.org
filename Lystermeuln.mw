{{meuln
|naam=Liestermeuln (''Lijstermolen'')
|afbeelding=[[Ofbeeldienge:Westouter - Rodeberg - Lijstermolen.jpg|250px]]
|ounderschrift=Lystermeuln
|plaats=[[Westouter]]
|bouwjaar=[[1805]]/[[1960]]
|vlucht=ca. 24m
|type=[[Stoakmeuln]]
|functie=Kôrenmeuln
}}
De '''Lystermeuln''' is ne [[wiendmeuln]] ip de [[Rôonberg]] in [[Westouter]], e dorpsje  in de [[België|Belgische]] gemeente [[Heuvelland]]. De meuln stoat in e bebuste omgevienge op de Rôonberg, met vlak doaby 't restaurant "landhuis 't Molenhof" en de [[koabelboane]] van de Roônberg.

Den outn wiendmeuln is e [[stoakmeuln]]. Je stound êest ip de Lyster'oek in [[Beirnem]], woa da ze ne noame dus va komt. De meuln is round [[1801]]-1805 ipgericht gewist, en je blêef toet 1957 in 't bezit van de familie Van Haecke, de familie van den oorsprounkelyke bouwhere. Toet 1947 was de meuln actief.

In 1955 schreef 't "Provinciaal Comité voor Monumenten en Landschappen van West-Vlaanderen" noa de gemêemtebestuurn van de provinsje [[West-Vloandern]] voe den ankoop van de meuln. Burgemeestre [[Emiel Hardeman]] va Westouter reageerde en in 1957 kocht de gemêente de meuln voe 20.000 [[Belgische frank]]. Van 1958 toet 1960 werd de meuln in Westouter eripgebouwd in Westouter, ip e traditionele maniere. Den [[21stn juli]] van [[1961]], de fêestdag van de [[Eillige Victor]], de patrôoneilige van de meulenoars, is de meuln ingehuldigd. De meuln droaide nog by z'n inuldigienge, moa j'is nooit effectief gebruukt gewist.

Al in 1984 bemerktn ze dat zene stert ol kromme getrokkn was, zodat de meuln in 't hele nie mè kost gebruukt wordn. Achter ne storm de 25stn januoari van 1990, was de kasse van de meuln helegans gedroaid, zodat de wiend vuluut ip den achterkant van 't gevlucht blies. De meuln kost were gedroaid en gered wordn, en loater in da joar en ze ol e dêel renovoasjewerkn uutgevoerd. uutendelik is de meuln in 2004 e beschermd monument gewordn <ref>[http://paola.erfgoed.net/engine/fiche.php?id=002405&pv=W Houten windmolen Lijstermolen] - Beschermingsfiche Onroerend Ergoed</ref>, en werd 't hope met zen omgegevienge e beschermd dorspgezicht <ref>[http://paola.erfgoed.net/engine/fiche.php?id=002406&pv=W Onmiddellijke omgeving Lijstermolen] - Beschermingsfiche Onroerend Erfgoed</ref>.

==Referensjes==
<references />

[[Categorie:Euvelland]]
[[Categorie:Meuln in West-Vloandern]]

[[nl:Lijstermolen]]
