{{Plat|Roeseloars}}
'''Willem Denys''' ([[Roeseloare]], [[3 december]] [[1911]], Roeseloare, [[10 moarte]] [[1983]]) wos ne [[West-Vloandern|West-Vlamschen]] schryver die bekend gekommn es me zyn veroalen over de volksfigeure [[Peegie]]. 

Zyn voadre Achiel en zyn moedre Margriet Schelpe woarn welgestelde minsen die commerce dêen in boent en chic textiel. Willem wos ’t zesde kiend in e menage van tien joenges.
Je dei Latyn-Grieks in ’t [[Klein Seminarie]] in Roeseloare, en loatre paktne de wienkel van zyn voadre over. 

Willem Denys schrêef geirne, ol van kiends of. Je koste wok goed vertelliengskes en kluchten vertelln. Je begoste in 1964 were me nen olmenak van [[’t Manneke uit de Mane]], en je stichtte toen wok de Ridderorde.

== "Peegie" ==
Willem Denys es nog ’t bekendst van zyn veroal over Peegie, ne Nieuwmarkter uut Roeseloare. Êest wos ’t 'n vervolgveroal in [[Krant van West-Vlaanderen|Het Wekelijks Nieuws]]. Zyne moat [[F.R. Boschvogel]] zei dat ie d’r wok nen boek moeste van moakn. Loatre es ’t wok bewerkt gewist vo tonêel, da wos e stik da vele succes a.

== Bronne ==
* [http://users.skynet.be/bs825223/index.html Het gild der maten van Peegie]

[[Categorie:Roeseloare| ]]
[[Categorie:West-Vlamsche schryver|Denys, Willem]]
