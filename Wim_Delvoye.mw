'''Wim Delvoye''' ([[Wervik]], [[1965]]) es nen [[België|Belgischn]] conceptueeln [[kunstenoare]], die vôorol bekend es deur zyn [[cloaca]]. 

==Controversiële kunste==
Delvoye es upgebrocht in Wervik. Je weunt en werkt in [[Gentn]], [[Londn]] en [[New York]].

Zyn werkn zyn e middel om uus te confronteern mei de dubbelzinnigeid en schynilligeid van et miens-zyn. Me probeern wyder ollemoale moderne, hygiënische, technologisch ingestelde mienschn te zyn. Moa in 't echte zyn me wyder ollemoale moa eenvoudige nateurmienschn dien dezelste primitieve behoeftn ein: eetn, kakkn, poarn - juuste lik dan de beestn ook doen.

Deur under expliciet karakter kommn Delvoyes kunstwerkn soms controversieel over.

==Strontmachine==
De '''cloaca''' es ook wel kakmachine of strontmachine genoemd omdat je van voorn eetn moe d'r in kiepern en achter en ende kommn der an 't ende echte drolln uut.

Zyn êeste cloaca eit Delvoye gemakt in [[2000]] en stoat in het [[MuHKA]] in [[Antwerpn]], moar ondertussn zyn der ol vêel nieuwe cloaca's gemakt die overol in de weireld tentôon gespreid weirdn: [[Weenn]] ([[2001]]), [[Zürich]] (2001), [[New York]] ([[2002]]), [[Düsseldorf]] (2002), [[Lyon]] ([[2003]]), [[Toronto]] ([[2004]]), een turbocloaca in [[Prato]] (2004).

De uutwerpseln van de cloaca keun gekocht weirdn deur geïnteresseerdn. Noar eign zeggn verkopt y ze omdat er vroage noar es.

==Andere werkn==
Doarvôorn, in [[1992]], oat y ol tentôongesteld ip [[Documenta]] IX woar dat y levende, getatoeëerde zwyns tôonde, onder andere mei [[Vladimir Lenin]] zynen kop. Ze kostn doa in China nie mei lachn.

Andere specialiteitn van de kunstenoare zijn faience tiggels me drolln ip, en gotische glasroamn mei d'ofbeeldienge van ne [[röntgenfoto]] van e vrouwe die ne vint an 't puupn es.

Up 't Steenakker in [[Wervik]] stoat <i>The Kiss</i>, dat es e stanbeeld van twee poarende ertn. 't Roare an da beeld es dan ze nie poarn lik dan beestn doen, nins, ze poarn lik dan mienschn doene (of toch meestol).

==Externe koppeliengn==
*[http://www.wimdelvoye.be/ Zyn website]
*[http://www.cloaca.be/ Cloaca]
*[http://www.artcyclopedia.com/gallery/delvoye_wim.html Wim Delvoye up Artcyclopedia]
*[http://www.kunstbus.nl/verklaringen/wim+delvoye.html Wim Delvoye up Kunstbus]

[[Categorie: West-Vlamsche kunstnoare|Delvoye Wim]]
[[Categorie: Wervik|Delvoye Wim]]

[[de:Wim Delvoye]]
[[en:Wim Delvoye]]
[[fr:Wim Delvoye]]
[[lb:Wim Delvoye]]
[[nl:Wim Delvoye]]
