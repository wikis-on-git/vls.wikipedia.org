{{plat|Werviks}}
'''Wim Delvoye''' ([[Wervik]], [[1965]]) es nen [[België|Belgischn]] conceptueeln [[kunstenoare]], die vôorol bekend es deur zyn [[cloaca]]. 

==Controversiële kunste==
Delvoye es upgebrocht in Wervik. Je weunt en werkt in [[Gentn]], [[Londn]] en [[New York]].

Zyn werkn zyn e middel om uus te confronteern mei de dubbelzinnigeid en schynilligeid van et miens-zyn. Moderne mienschn zyn hygiënisch, technologisch ingesteld, religieus up zoek. Moa in 't echte zyn me wyder ollemoale moa eenvoudige nateurmienschn dien dezelste primitieve behoeftn ein: eetn, kakkn, poarn - juste lik by de beestn.

Deur under expliciet karakter kommn Delvoyes kunstwerkn soms controversieel over. En je gift zelve toe dat'n de provocoasje niet uut de weg wilt goan.

==Strountmachine==
De '''cloaca''' es ook wel kakmachine of strountmachine genoemd omdat je van voorn eetn moe d'r in kiepern en achter en ende kommn d'r an 't ende echte drolln uut. Olle doagn angt er by de machine eur 3-gangsmenu uut.

Zyn êeste cloaca eit Delvoye gemakt in [[2000]] en stoat in het [[MuHKA]] in [[Antwerpn]], moar ondertusschn zyn der ol vêel nieuwe cloaca's gemakt die overol in de weireld tentôon gespreid zyn: [[Weenn]] ([[2001]]), [[Zürich]] (2001), [[New York]] ([[2002]]), [[Düsseldorf]] (2002), [[Lyon]] ([[2003]]), [[Toronto]] ([[2004]]), een turbocloaca in [[Prato]] (2004).

De uutwerpseln van de cloaca kun je kopen up de cloaca-website (e-cloaca). Noar eign zeggn verkopt y ze omdat er vroage noar es.

==Andere werkn==
Doarvôorn, in [[1992]], oat y ol tentôongesteld ip [[Documenta]] IX woar dat y levende, getatoeëerde [[zwyn]]s tôonde, onder andere mei [[Vladimir Lenin]] zynen kop. Ze kostn d'r in [[China]] nie mei lachn; in [[2005]] mocht'n zyn tentoonstellienge in [[Peking]] voortydig stopzettn omdat de Chineezn zyn zwyns giengn doodsloan.

Andere specialiteitn van de kunstenoare zijn faience tiggels me drolln ip, en gotische glasroamn mei d'ofbeeldienge van ne [[röntgenfoto]] van e vrouwe die ne vint an 't puupn es.

Up 't Steenakker in [[Wervik]] stoat <i>The Kiss</i>, dat es e stanbeeld van twee poarende ertn. 't Roare an da beeld es dan ze nie poarn lik dan beestn doen, nins, ze poarn lik dan mienschn doene (of toch meestol).

==Externe koppeliengn==
*[http://www.wimdelvoye.be/ Zyn website]
*[http://www.cloaca.be/ Cloaca]
*[http://www.youtube.com/results?search_query=wim+delvoye Video's van Delvoye up YouTube]
*[http://www.artcyclopedia.com/gallery/delvoye_wim.html Wim Delvoye up Artcyclopedia]
*[http://www.kunstbus.nl/verklaringen/wim+delvoye.html Wim Delvoye up Kunstbus]

[[Categorie: West-Vlamsche kunstnoare|Delvoye Wim]]
[[Categorie: Wervik|Delvoye Wim]]

[[de:Wim Delvoye]]
[[en:Wim Delvoye]]
[[es:Wim Delvoye]]
[[fr:Wim Delvoye]]
[[it:Wim delvoye]]
[[lb:Wim Delvoye]]
[[nl:Wim Delvoye]]
[[pl:Wim Delvoye]]
