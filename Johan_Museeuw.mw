{{veranderplat|Jabbeeks}}

'''Johan Museeuw''' ([[Varsenoare]], [[13 oktober]] [[1965]]) was ne [[Belgje|Belgische]] [[coureur]]. Zien biename is "de leeuw van Vloandren". Je was êen van de latste [[Flandrien|Flandriens]] die we gekend ein. Ie was ne meester van de Eindagskoersen, en it ze biekans ollemoale gewonnen (sommige mêer bergachtige woar'n nie ip zin lif geschrev'n). Jes oak ne kêer weireldkampioen geworden, in 1996. In de Tour de France eit ie oak een aantal ritt'n gewonn'n en it ie de hele trui gedregen.

In zin carriere it ie in verschillende ploeg'n gereden, moar mêestal was 't er êen constante: [[Patrick Lefevere]]. Een aantal van de ploeg'n woaren: ADR, Lotto - Super-Club, Lotto - Belgacom, GB-MG, Mapei-GB, Mapei - Quick-Step, Domo - Farm-Frites, Quick-Step - Davitamon, Quick-Step - Innergetic.

Johan Museeuw heeft 11 kêren een Weireldbeker wedstrid gewonnen (een absoluut recoar), 3 kêren de [[Roende van Vloandern]] en Paris- Roubaix gewonnen, en vele minsen een onvergetelike tid bezorgd. Ie eit oak 2 kêers moeten werekèren van zwoare blessures: êen kêe van een vol in het Bus van Wallers, en êen kêe van een moto-ongeval.

== Ende in mineur ==
Alhoewel de carriere van Museeuw moeilik overschat kan weirden (zie palmares), is zin carrière jammer genoeg ip een negatieve maniere geëindigd. Hij werd verdacht van doepinggebruk, en de termen 'Wesp' (codewoord voe Aranesp) en 'Gesneden brôod' (groeihormoon) zin sindsdien legendarisch. Op 23/1/2007 bekent Museeuw voe 't êest dat ie doping genoomn et. Volgens nem ollêne in ze latste joar als prof. Achter die bekentenisse dien'de oek zien ontslag in als PR-man van Quick-Step.

== Palmares (allêne de echte oogtepunt'n) ==

* 1990 - 2 ritt'n in de [[Roende van Vrankriek]]
* 1991 - Kampioenschap van Zurich (WB1)
* 1993 - Paris - Tours (WB2)
* 1993 - [[Roende van Vloandern]] (WB3)
* 1994 - Amstel Gold Race (WB4)
* 1995 - [[Roende van Vloandern]] (WB5)
* 1995 - Kampioenschap van Zurich (WB6)
* 1995 - Eindklassement Wereldbeker wielrennen
* 1996 - Paris-Roubaix (WB7)
* 1996 - Weireldkampioen
* 1996 - Eindklassement Weireldbeker wielrennen
* 1998 - [[Roende van Vloandern]] (WB8)
* 2000 - Paris-Roubaix (WB9)
* 2002 - Paris-Roubaix (WB10)
* 2002 - HEW Cyclassics Hamburg (WB11)

Een aantal andere oogtepunt'n: [[E3 Pris Vloandern]], poar kêers Belgisch kampioen, [[Twis deur Vloandern]], [[Kuurne-Brussel-Kuurne]], Brabantse Pijl, Omloop 't Volk, etappen en eindklassementen in de Roende van Zwitserland, Denemarken, Ruta del Sol, Dunkerke, [[Driedoagse van De Panne]]...

[[Categorie:Belgische coureur|Museeuw, Johan]]
[[Categorie:Gistel|Museeuw, Johan]]
[[Categorie:Flandrien|Museeuw, Johan]]

[[da:Johan Museeuw]]
[[de:Johan Museeuw]]
[[en:Johan Museeuw]]
[[es:Johan Museeuw]]
[[fr:Johan Museeuw]]
[[it:Johan Museeuw]]
[[nl:Johan Museeuw]]
[[pl:Johan Museeuw]]
[[sv:Johan Museeuw]]
