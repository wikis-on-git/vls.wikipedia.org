Johan Museeuw is ièn van de latste Flandriens die we gekend ein. Ie was ne meester van de Eindagskoersen, en it ze biekans aollemoale hewonnen (sommige mièr bergachtige waren nie ip zin lif geschrev'n). Jes oak ne kièr weireldkampioen geworden, in 1996. In de Tour de France eit ie oak een aantal ritt'n gewonn'n en it ie de hele trui hedrahen.

In zin carriere it ie in verskillende ploeg'n gereden, moar mièstal was 't er ièn constante: [[Patrick Lefèvere]]. Een aantal van de ploeg'n woaren: ADR, Lotto - Super-Club, Lotto - Belgacom, GB-MG, Mapei-GB, Mapei - Quick-Step, Domo - Farm-Frites, Quick-Step - Davitamon, Quick-Step - Innergetic.

Alhoewel de carriere van Museeuw moeilik overskat kan weirden (zie palmares een bitje lièger), is zin carrière jammer henoeh ip een negatieve maniere ge-eindigd. Hij werd verdacht van doepinghebruk, en de termen 'Wesp' (codewoord voor Aranesp) en 'Gesneden broad' (hroeigormoon) zin sindsdien legendarisch. Maor, we moeten ni naief zin: olle coureurs pakken doping zodat het effect hetzelfde is.

Dus laoten we niet verheten: Johan Museeuw heeft 11 kièren een Weireldbeker wedstrid gewonnen (een absoluut record), 3 kieren de Ronde van Vlaonderen en Paris - Roubaix gewonnen, en vele minsen een onvergetelike tid bezorgd. Ie eit oak 2 kiers moeten terugkèren van zwoare blessures: ièn kiè van een vol in het Bos van Wallers, en ièn kiè van een moto-onheval.

== Palmares (alliène de echte oogtepunt'n) ==

* 1990 - 2 ritt'n in de ronde van Frankrik
* 1991 - Kampioenschap van Zurich (WB1)
* 1993 - Paris - Tours (WB2)
* 1993 - [[Ronde van Vlaonderen]] (WB3)
* 1994 - Amstel Gold Race (WB4)
* 1995 - [[Ronde Van Vlaonderen]] (WB5)
* 1995 - Kampioenschap van Zurich (WB6)
* 1995 - Eindklassement Wereldbeker wielrennen
* 1996 - Paris-Roubaix (WB7)
* 1996 - Weireldkampioen!
* 1996 - Eindklassement Weirelbeker wielrennen
* 1998 - [[Ronde van Vlaonderen]] (WB8)
* 2000 - Paris-Roubaix (WB9)
* 2002 - Paris-Roubaix (WB10)
* 2002 - HEW Cyclassics Hamburg (WB11)

Een aantal andere oogtepunt'n: [[E3 pris van Vlaonderen]], paor kièrs Belgisch kampioen, [[Dwars deur Vlaonderen]], [[Kuurne-Brussel-Kuurne]], Brabantse Pijl, Omloap 't volk, etappen en eindklassementen in de ronde van Zwitserland, Denemarken, Ruta del Sol, Dunkerke, De Panne...
