{{veranderplat|Jabbeeks}}
[[Ofbeeldieng:Johan Museeuw.jpg|thumb|right|Johan Museeuw]]

'''Johan Museeuw''' ([[Vassenoare]], [[13 oktober]] [[1965]]) was ne [[België|Belgische]] [[coureur]]. Zyn byname is "de leeuw van Vloandern". Je was êen van de latste [[Flandrien|Flandriens]] die we gekend ein. Ie was ne meester van de eindagskoersn, en it ze bykans ollemoale gewonnen (sommige mêer bergachtige woarn nie ip zyn lyf geschreevn). J'es ôok ne kêer weireldkampioen geworden in 1996. In de Tour de France eit ie ôok een aantal rittn gewounn en eit ie de gele trui gedreegn.

In zyn carrière eit ie in verschillige ploegn gereden, moar mêestal was 't er êen constante: [[Patrick Lefevere]]. 

Johan Museeuw eit elf kêren een Weireldbekerwedstryd gewounn (een absoluut recor), drie kêern de [[Rounde van Vloandern]] en [[Parys-Roubaix]] en vele minsen een ounvergittelikke tyd bezorgd. Ie eit ôok twêe kêers moetn werekèren van zwoare blessures: êen kêe van een vol in het Bus van Wallers en êne kêe van een moto-oungeluk.

== Ende in mineur ==
Op 2 mei 2004 stoptige Museeuw mè koersen. Aloewel de carrière van Museeuw moeilik overschat kan weirden (zie palmares), is ze jammer genoeg ip een negatieve maniere geëndigd. Hij werd verdacht van [[Dopienge|dopinggebruuk]] en de termen 'wesp' (codewoord voe Aranesp) en 'gesneden brôod' (groeihormoon) zyn sedertdien legendoarisch. 
Op 23/1/2007 bekent Museeuw voe 't êest dat ie doping genoomn et. Volgens nem ollêne in ze latste joar als prof. Achter die bekentenisse dien'de oek zyn ountslag in als PR-man van Quick-Step.<ref>[http://www.standaard.be/Artikel/Detail.aspx?artikelid=DMF23012007_160 www.destandaard.be], URL bekeek'n op 23/01/2007</ref>.

== Palmares (allêne de echte oogtepuntn) ==

* 1990 - 2 rittn in de [[Rounde van Vrankryk]]
* 1991 - Kampioenschap van Zurich (WB1)
* 1993 - Paris - Tours (WB2)
* 1993 - [[Rounde van Vloandern]] (WB3)
* 1994 - Amstel Gold Race (WB4)
* 1995 - [[Rounde van Vloandern]] (WB5)
* 1995 - Kampioenschap van Zurich (WB6)
* 1995 - Eindklassement Wereldbeker wielrennen
* 1996 - Paris-Roubaix (WB7)
* 1996 - Weireldkampioen
* 1996 - Eindklassement Weireldbeker wielrennen
* 1998 - [[Rounde van Vloandern]] (WB8)
* 2000 - Paris-Roubaix (WB9)
* 2002 - Paris-Roubaix (WB10)
* 2002 - HEW Cyclassics Hamburg (WB11)

Een aantal andere oogtepuntn: [[E3 Prys Vloandern]], poar kêers [[Belgisch Kampioenschap Koers|Belgisch kampioen]], [[Twis deur Vloandern]], [[Kuurne-Brussel-Kuurne]], Brabantse Pyl, Omloop 't Volk, etappn en eindklassementen in de Rounde van Zwitserland, Denemarken, Ruta del Sol, [[Duunkerke]], [[Driedoagse van De Panne]]...

== Ploegn ==
* 1988: ADR - Anti-M - Enerday (B)
* 1989: ADR - Coors Light - Bottecchia - W-Cup Coffee (B)
* 1990-1991: Lotto - Super Club (B)
* 1992: Lotto (B)
* 1993-1994: GB - MG Maglificio (I)
* 1995-1997: Mapei - GB (I)
* 1998: Mapei - Bricobi (I)
* 1999-2000: Mapei - QuickStep (I)
* 2001-2002: Domo - Farm Frites (B)
* 2003-2004: QuickStep - Davitamon (B)

==Bronn==
<references />

[[Categorie:West-Vlamsche coureur|Museeuw, Johan]]
[[Categorie:Gistel|Museeuw, Johan]]
[[Categorie:Flandrien|Museeuw, Johan]]

[[da:Johan Museeuw]]
[[de:Johan Museeuw]]
[[en:Johan Museeuw]]
[[es:Johan Museeuw]]
[[fi:Johan Museeuw]]
[[fr:Johan Museeuw]]
[[it:Johan Museeuw]]
[[nl:Johan Museeuw]]
[[no:Johan Museeuw]]
[[pl:Johan Museeuw]]
[[sv:Johan Museeuw]]
