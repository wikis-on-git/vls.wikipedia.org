{{Taxobox
|afbeelding=Littorina littorina.jpg
|afbeeldingtekst=Kreukels
|rijk=[[Animalia]] (Bêestn)
|stam=[[Mollusca]] (Wêekbêestn)
|klasse=[[Gastropoda]] (Slekkn of buukpôtigen)
|orde=[[Sorbeoconcha]]
|familie=[[Littorinidae]] (Kreukels)
|geslacht=[[Littorina]]
|w-naam=''Littorina littorea''
|auteur=[[Linnaeus]]
|datum=1758
}}
De '''kreukel''' (''Littorina littorea'') is een kieuwslekke die in de zêe leeft.

==Uutzicht==
De geweune kreukel is een slekke met een schelpe van ca. 3 cm oge en max. 2,5 cm brêed. ‘t Uzetje is kegelvormig met een spitse top en ‘t et een gleddig ippervlak. De kleur is mêestol bruun of grysde met een dêel dounkerdere striepn. De windiengen zyn geribbeld. De buutnkant van de openienge is dounker, de binnenkant is wit. Z’en zworte dwarsbandn ip under tentoakels en z’oasemen deur kieuwn. By lêeg woater sluutn z’under of met een kleptje (’t operculum) vo nie uut te drogen.

==Voedienge==
Kreukels eetn surtout algn en zêewier da ze van de stêens schreepn. 

==Vôortplantienge==
De eitjes wordn ofgezet in deurzichtige eikapsels. Achter een poar doagn kruupn de larven d’r uut en bluuvn een ende zweven in ’t zêewoater. Achter een poar weekn wordt de schelpe te zwoar en zakkn ze noa de bodem.

==Leefgebied==
Kreukels leevn ip een vastn ounderground, lik ip rotsn, stêens, outn stoakn en brise-lames. De slekke zet em vaste met een slymloagsje woadeure dat ’n nie meegesleurd wordt deur  de zêestromienge en de boaren. Kreukels kommen algemêen voren in ‘t [[Nôordzêe]]gebied. Ze kunnen styf goed tegen vervuuld woater. 

==Culinair== 
De kreukel is in vele landn een delicatesse.  De slekke wordt gekokt me kruudn, en met een kromme spelle of tandestoker uut z’n uzetje g’hoald. De smoake is te vergelykn me kieknvlêes. 

{{Commons|Littorina littorea}}

[[Categorie:Zêeslekke]]

[[en:Common periwinkle]]
[[fr:Bigorneau]]
[[nl:Alikruik]]
