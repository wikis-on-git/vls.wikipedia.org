{{Dynastie|
| ploatje = [[Ofbeeldienge:Don Juan D Austria.jpg|200px|thumb|center|Don Juan]]
| noame = Juan van Oostnryk 
| leevn = 1547 – 1578 
| functie = Landvoogd van de Nederlandn 
| periode = [[1576]] – 1578
| vôorganger = [[Luis de Requesens y Zúñiga]]
| ipvolger = [[Alexander Farnese]]
| voader = [[Karel V van et Illig Roomsche Ryk|Karel V]]
| moeder = Barbara Blomberg
}}

'''Don Juan van Oostnryk''' (Regensburg, [[24 februoari]] [[1547]] - Bouge, [[1 oktober]] [[1578]]) was ‘n Spoans legerleider en [[Landvoogdn van de Habsburgsche Nederlandn|landvoogd]] van de [[Nederlandn]] binst de [[Tachtigjoarign Oorlog]].
==Ofkomste==
Don Juan was ‘n ounwettige zeune van keizer [[Karel V van et Illig Rôoms Ryk|Karel V]] en Barbara Blomberg. J’is ipgebrocht an ‘t of van z’n olfbroere keunink [[Filips II van Spanje|Filips II]]. 
Ols legeranvoerder, tegoare mè [[Luis de Requesens y Zúñiga|Don Luis de Requesens]], versloegt ’n de Turkn in de [[Slag by Lepanto]] in 1571. 
==Landvoogd van de Nederlandn==
In 1576 zound Filips II Don Juan no de Nederlandn vo Don Luis de Requesens, die ounverwachts gestorvn was, te vervangn ols landvoogd. J’arriveerde d’n derdn november, juste te loate vo de Spoansche troepn te kalmeern, die de vierdn november Antwerpn binn vieln en de stad vernieldn. ([[Spoansche Furie]])

De zeevnstn  januoari 1577 wierd de [[Unie van Brussel]] geslootn. De Stoatn-Generoal probeerdn iermee mè Don Juan tout ’n overeenkomste te kommn: Je most de [[Pacificoatie van Gent]] erkenn en zynder mostn g’oorzoameid beloovn an Filips II en de landvoogd, en zorgn vo ’t in stand oudn van ‘t katholiek geloof in de provincies. De Spoansche troepn zoun vertrekkn mits betoalinge. D’n zesdn april è Filips II d’overeenkomste geteeknd, mo teegn z’n gouste.

De Spoansche troepn begostn under end april 1577 were te trekkn, mor achter ’n poar moandn,  d’n vierentwintigstn  juli, veroverde Don Juan mè geweld de citadel van [[Naamn]]. Achter dien anvol liep ‘t helegans verkeerd en d’n eenendertigstn augustus gaf  Filips II ’t bevel da de Spoansche troepn mostn were keern no de Nederlandn. In januoari 1578 kwam [[Alexander Farnese]], zeune van [[Margaretha van Parma]] en de loatern ertog van Parma, mè nieuwe troepn vo Don Juan t’oundersteunn, wa da tout ’n geweldige overwinninge leidde in de Slag by Gembloux.   

Mo Willem van Oranje arriveerde d’n drieëntwintigstn september 1578 in Brussel. De gewesten erkendn Don Juan nie mêe ols under landvoogd en vroegn aartsertog Matthias van Oostnryk, zeune van keizer [[Maximiliaan II]] en loater zelve keizer, in zyn plekke, mo da wierd nie anveird deur  Filips II.

D’n eestn oktober 1578 stierf Don Juan an tyfus in z’n legerkamp in Bouge (by Naamn). Je wierd ipgevolgd deur [[Alexander Farnese]].

[[Categorie:Landvoogd]]
[[Categorie:Habsburg]]
[[bg:Хуан Австрийски]]
[[ca:Joan d'Àustria]]
[[cs:Juan de Austria]]
[[de:Juan de Austria]]
[[en:John of Austria]]
[[es:Juan de Austria]]
[[fr:Don Juan d'Autriche]]
[[io:Juan de Austria]]
[[it:Don Giovanni d'Austria]]
[[ja:ドン・フアン・デ・アウストリア]]
[[la:Iohannes Austriacus]]
[[nl:Juan van Oostenrijk]]
[[no:Don Juan de Austria]]
[[pl:Juan de Austria]]
[[pt:João de Áustria]]
[[ru:Хуан Австрийский]]
