{{Dynastie|
|noame= Margaretha van York
|leevn=[[1446]]-[[1503]]
|ploatje= [[Ofbeeldienge:Margaret of York.jpg|thumb|Margaretha van York]]
|functie1= Ertoginne van Bourgondië, Luxemburg, Brabant en Limburg
 

Groavinne van Vloandern, Enegouwn, Olland en Zêeland,  Artesië, Naamn en Bourgondië
|periode1=[[1468]] -[[1477]]
|vôorganger1=[[Isabella van Portugal (1397-1471)|Isabella van Portugal]]
|ipvolger1=[[Maximiliaan I|Maximiliaan van Oostnryk]]
|voader=Richard van York
|moeder=Cecily Neville
}}
'''Margaretha van York''' (Fotheringay Castle, [[3 meie]] [[1446]] – [[Mecheln]], [[23 november]] [[1503]]) was ’n dochter van Richard van York en Cecily Neville, en de zuster van twi Ingelsche keuningn, Edward IV en Richard III. 

In 1468, an eur 22 joar, stak ze ‘t Kanoal over vor in de [[Nederlandn]] de derde vrouwe te wordn van [[Karel de Stoute]], ertog van [[Bourgondische Ertoogn|Bourgondië]]. D’n  neegnstn juli 1468 trouwde ze in [[Brugge]]. (D'intrede van Karel en Margaretha is olle 5 joar in Brugge erdacht in de [[Gouden Boomstoet]]).
Z’aan gin kinders mo Karel, die dertien joar ouder was of  zy, aad ’n dochter van z’n twidde vrouwe Isabella van Bourbon: [[Maria van Bourgondië]]. Maria was ton elf joar oud en ze kwam vree goed overeen met eur stiefmoeder. Ip politiek vlak aad Margaretha ’n positievn invloed ip ’t contact tusschn eur vint Karel en eur broere Edward IV.
==Karel de Stoute sneuvelt== 
Achter de dood van Karel de Stoute, d’n vuufdn januoari [[1477]], vestigde z’eur in [[Mecheln]], en z’ielp eur stiefdochter Maria mè ‘t besteur van de Nederlandn. En os ze probleemn aad mè Lodewyk XI van Vrankryk, zocht z’ulpe by eur broere, de keunink van [[Ingeland]]. 
Ze zorgde d’r ook voorn da Maria koste trouwn mè [[Maximiliaan I|Maximiliaan van Oostnryk]].

==Maria van Bourgondië veroungelukt==
Achter de dood van Maria, d’n zevenentwintigstn moarte [[1482]] brocht z’eur stiefkleenkinders [[Filips I van Kastilië|Filips de Schone]] en [[Margaretha van Oostnryk|Margaretha]] ip in Mecheln. 
In 1486 schounk z’eur paleis aan de stad Mecheln.  

Margaretha van York was ’n intelligente vrouwe.  Ze was zot van literateure en boekn. ‘t Eeste in ‘t Ingels gedrukt boek wierd in ipdracht van eur gemakt in 1474 deur William Caxton. Ze brocht d’ Ingelsche cultuur no ‘t  Europees vasteland en omgekeerd.
Z’eet ’n importente rolle gespeeld in de Nederlandn en surtout in de stad Mecheln. D’ountvangstzoale van eur hof in de Keizerstroate is nog bewoard. 

Ze stierf in [[1503]] korts achter dat eur stiefkleenzeune Filips were was van Spanje. Z’ee gelukkig z’n dood in 1506 nie mee meegemakt. Z’is begroavn in de Mechelsche Minderbroederskerke.
[[Categorie:Middelêeuwen]]

[[en:Margaret of York]]
[[es:Margarita de Borgoña]]
[[fr:Marguerite d'York]]
[[ja:マーガレット・オブ・ヨーク]]
[[nl:Margaretha van York]]
[[no:Margaret av York]]
[[sv:Margareta av Burgund]]
