{{plat|Poperiengs}}[[Ofbeeldienge:frimout.jpg|thumb|Dirk Frimout (foto: NASA)]]
'''Dirk Burggroaf Frimout''' ([[Poperienge]], [[21 moarte]] [[1941]]) wos 'n êerstn Vloamienk in de [[ruumte]]. 

== Jeugdjoarn & studies ==
Dirk Frimout is ebôorn in de Gasthuisstraat, numero 69: overtyd wos dat e klôoster van de poaters Recolettn, sedert 1981 ej doa 't [[Hoppemuseum]]. E goenk in 't loager na de stoatsschole (RMS). An 'n Unief van Gent oalde Frimout zyn diplom van Ingenieur Elektronica (1963) en zyn doctoroat in de toegepaste fysica (1970). E goenk na Colorado in [[Amerika]] vo zyn post-doctoroat. Loater kwam 'n ouk nog doctor in de Toegepaste Weetnschappn.

== Êestn Vlamschn astronaut ==
Van 24 moarte toet 2 april 1992 vlôog Frimout, tope mi zes [[Amerika|Amerikoansche]] astronautn, in de Atlantis, e [[Space Shuttle]] van d'Amerikoanders. Prins Filip vroeg live op 'n televisie, toen da Frimout toertjes an 't droain wos in de ruumte: "En Dirk, wat ziet kij door het raam?" en "zek maar Filip, in de ruimte is er keen protocol".

== Voddere carrière ==
Van [[1993]] toet [[1998]] wrochte Frimout by 'n tillefong [[Belgacom]]. In [[1998]] etn etêkend by Flanders Language Valley (roend [[Lernout en Hauspie]]). Voe 't moment weunt'n in 't [[begynof]] van [[Gent]]. 

== Varia ==
* Frimout speelt e rolle in e strip van [[Suske en Wiske]]: ''De stervende ster'' (nr. 239).
* Dirk Frimout is ni ollêne êreburger van Poperienge; z'en oek 't êeste stadspark na nem vernoemd: [[Burggraaf Frimoutpark]].

==Externe koppeliengn==
* [http://www.belgium.be/eportal/application?languageParameter=nl&pageid=contentPage&docId=3312 Belangrikkn Belg]
* [http://www.jsc.nasa.gov/Bios/htmlbios/frimout-d.html NASA-biografie van Frimout]
* [http://www.eurospace.be Euro Space Foundation]

[[Categorie:Vlamsche mens|Frimout, Dirk]]
[[Categorie:Ruumtevoarder|Frimout, Dirk]]
[[Categorie:Belgischen oadel|Frimout, Dirk]]
[[Categorie:Weetnschapper|Frimout, Dirk]]

[[de:Dirk Frimout]]
[[en:Dirk Frimout]]
[[eo:Dirk Frimout]]
[[fr:Dirk Frimout]]
[[nl:Dirk Frimout]]
[[pt:Dirk Frimout]]
[[sv:Dirk D. Frimout]]
