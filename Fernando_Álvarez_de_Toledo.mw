{{Dynastie|
| ploatje = [[Ofbeeldienge: Coronadoportrait.jpeg|thumb|center|Fernando Álvarez de Toledo]] 
| noame = Fernando Álvarez de Toledo
| leevn = 1507 – 1582 
| functie1 = ertog van Alva
| periode1 = 1531 – 1582
| vôorganger1 = Fadrique Álvarez de Toledo (twêedn ertog van Alva)
| ipvolger1 = Fadrique Álvarez de Toledo (vierdn ertog van Alva)
| functie2 = landvoogd van de Nederlandn
| periode2 = 1567 – 1573
| vôorganger2 = [[Margaretha van Parma]]
| ipvolger2 = [[Luis de Requesens y Zúñiga]]
| voader = Garcia Álvarez de Toledo
| moeder = Beatriz de Pimentel
}}
'''Fernando Álvarez de Toledo''', bygenoamd d’n ''Yzern ertog'', (Piedrahita (Avila), [[29 oktober]] [[1507]] - Lissabon, [[11 december]] [[1582]]), was de derdn ertog van Alva (Spoans Alba), de belangrykstn generoal van Spanje en [[Landvoogdn van de Habsburgsche Nederlandn|landvoogd]] van de [[Nederlandn]] in ‘t begun van de [[Tachtigjoarign Oorlog]]. Z’n bloedroad en keiard wreed besteur deed d’n ipstand in de Nederlandn nog verergern en leidde uuteindelik tout de [[Republiek der Zeevn Verenigde Provinciën]].
==Ofkomste==
Fernando Álvarez de Toledo stamt uut ’t uus Alba en was de zeune van Don Garcia Álvarez de Toledo en Beatriz de Pimentel. Ols kind kreegt ‘n ol lesse in militaire krygskunde en politiek van zijn grôotvader Fadrique. 
==Veldeer ==
Keizer [[Karel V van et Illig Roomsche Ryk|Karel V]] steldeg em in 1535 an ols  bevelebber  van z’n Spoansche veldtochtn. En loater kwamt ’n ook in dienst van [[Filips II van Spanje|Filips II]].
==Landvoogd==
Achter de [[Beeldnstorm]], in augustus 1567, zound Filips II Alva met ‘n leger van 10.000 soldoatn van Spanje no de Nederlandn, en gaf em de vryeid vor ip zyn maniere korte mettn te moakn mè d’n ipstand. Angekommn in [[Brussel]] richtet ie de ''Road van Beroertn'' ip, nie vo niks de ''Bloedroad'' genoemd. ’t Was ’n soorte rechtbank. Wien dat er em verzette teegn ’t Spoans regime wierd ofgeslacht. D’r woarn à peu près 1100 executies. De groavn Egmont en Horne woarn by d’eeste slachtoffers. Vuuf juni 1568 wierdn ze in Brussel publiekelik ountoofd ols voorbeeld. 

Olgauwe gerakte de schatkist uutgeput en Alva riep de Stoatn Generoal byeen vo drie nieuwe belastingn in te voern, w.o. d’n ''Tienstn Pennink'', vo de bezettinge te betoaln. Da veroorzakte ’n enorm volksprotest.

De geuzn verweirdn under mè vele succes en d’arde lyne van Alva aad achter zes joar oaverechts gewerkt. Achter veel teegnsloagn wierd ’n in 1573 were g’oald no Spanje.

D’n zeventiestn oktober wierd ’n ipgevolgd deur [[Luis de Requesens y Zúñiga]], die loater de ''Road van Beroertn'' en d’n ''Tienstn Pennink'' ofschafte.

Os [[Portugal]] in ipstand kwam teegn de Spanjoardn wierd Alva were angesteld deur Filips II en benoemd tout ipperbevelebber. In 1580 veroverdet ie Lissabon en je zette de leider van d’n ipstand uut ’t land. Filips II kost azo keunink van Portugal wordn.

Korts achter ’t neresloan van dien ipstand is Alva gestorvn.

[[Categorie:Landvoogd]]
[[Categorie:Nieuwn tyd]]

[[bg:Фернандо Алварес де Толедо]]
[[de:Fernando Álvarez de Toledo, Herzog von Alba]]
[[en:Fernando Álvarez de Toledo, 3rd Duke of Alba]]
[[eo:Fernando Álvarez de Toledo]]
[[es:Fernando Álvarez de Toledo]]
[[fr:Ferdinand Alvare de Tolède]]
[[hr:Fernando Álvarez de Toledo Alba]]
[[it:Fernando Álvarez de Toledo]]
[[ja:フェルナンド・アルバレス・デ・トレド]]
[[nl:Fernando Álvarez de Toledo]]
[[pl:Fernando Alvarez de Toledo]]
[[pt:Fernando Álvarez de Toledo y Pimentel]]
[[ru:Альба, Фернандо Альварес де Толедо]]
[[sv:Fernando Álvarez de Toledo Alba]]
