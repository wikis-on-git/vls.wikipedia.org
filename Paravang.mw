De '''Paravang''' is êen van de gekendste pleksjes van [[Blanknberge]]. De noame komt van ’t Fransche: “paravent”. ‘t Is een wiendscherm mè zitbankn woa dat de Blanknbergenoars en de touristn kunn genietn van ’t zicht ip de jachtoavn en ’t Leopoldpark. 

De Paravang dateert uut [[1908]]. ‘t Sierlik bouwsel uut de [[Belle-Epoque]]-periode is een stille getuge van ’t elitaire badtoerisme van ’t begun van de 20e êeuwe. De dakbedekkienge is uutgewerkt in [[neogotiek|neogotische]] trant en ’t ziet er ’n bitje Ôosters uut. ’t Bestoat uut geglazeurde daktiggels en nokpannen me schelpmotief.  

In 2002 is de Paravang hêlegans gerenoveerd.
==Paravangfêestn==
Ieder joar zyn d'r paravangfêestn ip den êeste zundag van augustus. Volgens de traditie stoat de visschersfolklore centraal. De folkloregroep "De Vrye Visscherye" demonstreert ton oude ambachtn en je kunt proeven van vasche vis. D'r zyn ook volksspelen en iptreedns van volksdansgroepn die verklid zyn in de typische kledye van de vroegere lokale visschersbevolkienge. Ook goan de Blanknbergsche reuzen ton uut.

[[Categorie:Blanknberge]]
