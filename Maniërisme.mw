[[Ofbeeldienge: Perseo_Cellini.jpg|thumb|Perseus met de kop van Medusa (Benvenuto Cellini)]]
[[Ofbeeldienge:Monument du coeur d'Henri II.jpg|thumb|De drie Gratiën die de urne droagn met 't erte van Hendrik II (Germain Pilon)]]
'''Maniërisme''' is den term vo de kunststromienge tusschn de [[Renaissance]] en de [[Barok]], van 1520 (den dôod van [[Rafaël]]) tout 1620. 

De maniëristischn styl ountstound in [[Firenze]]. Den eeste kunstenoare die de nieuwe richtienge angaf was [[Michelangelo]] en ôok Rafaël. Michelangelo was binst z’n lank leevn de genioaln vertolker van wa dat er leefdeg in dien tyd. De kunstenoars van de volgende generoatie richtegen under no de ''maniera di Michelangelo'', ’t oogst bereikboar ideoal. Vandoar den term ‘maniërisme’.

==Tydsgêest== 
De [[Renaissance]] was vôortgekommn uut e gêest van optimisme en vertrouwn in de meugelikeedn van de mens. Die gêest veranderde in ’t begun van de 16ste eeuwe deur de politieke spanniengn tusschn [[Frankryk]] en de [[Habsburgers]] over de heerschappye van Nôord-[[Italië]]. 

In 1525 verloor Frans I van Frankryk de [[Slag by Pavia (1525)|de slag by Pavia]] van [[Karel V van et Illig Rôoms Ryk|Karel V]], die nu de macht aad over Nôord-Italië en de religieuze probleemn van de Reformoatie meebrocht. ’t Gevolg was e grôte veranderienge ip artistiek gebied en ’t klassiek evenwicht makte platse vo drama en ounrust in de kunst.

==Kenmerkn==
De kenmerkn van ‘t Maniërisme zyn overdryvienge van ’t bewegingsspel, ipvollend langgerekte figeurn in anatomisch teegnstrydige posities, gecomplikeerde composities, ’t gebruuk van ’t lucht ip ‘n ounechte en theatroale maniere, en vry kleurgebruuk.

==Maniëristn==
Bekende maniëristn zyn: [[Agnolo Bronzino]], Jacopo da Pontormo, Rosso Fiorentino, Alessandro Allori, Jacopo Tintoretto, Domenikos Theotokopoulos (El Greco genoemd),  Francesco Mazzola (Parmigianino genoemd), Francesco Primaticcio, Titiaan (teegn ‘t ende van z’n leevn) en de beeldouwers Benvenuto Cellini en Giovanni da Bologna.

==De Schole van Fontainebleau==
De vôorgangers van Frans I van Frankryk, Karel VIII en Lodewijk XII, an deur d’Italioansche Oorloogn veel in Italië gezeetn en doadeure d’ountwikkelienge van de Renaissance meegemakt. Mo 't was ounder de regerienge van Frans I dat de culturele ountwikkelienge van Frankrijk in e strôomversnellienge kwam. 

In 1530 riept ’n Rosso Fiorentino, verzekers gerecommandeerd deur z’n mêester Andrea del Sarto, no Fontainebleau. Je most met e groep Fransche en Italioansche kunstenoars de ''Galerie François I'' in ‘t kastêel van Fontainebleau decoreern. Den ipvolger van il Rosso was Francesco Primaticcio, e lêerlink van Parmigianino.

De Fransche kunstenoars begostn ôok maniëristisch te schildern, lik Jean Cousin en Antoine Caron, die in dienst stound van Catharina de Medici. Den beeldouwer Germain Pilon was ôok in dienst by eur en ’t marmern monument, de drie Gratiën, is ’t mêest maniëristisch werk dat ’n makte. 
<gallery caption="Enigte maniëristische schilderyen">
Ofbeeldienge:Parmigianino 003.jpg|Madonna met de lange nekke (Parmigianino)

Ofbeeldienge:Angelo Bronzino 042.jpg|Laura Battiferri ([[Agnolo Bronzino]])

Ofbeeldienge:Elgreco.christ.200pix.jpg|Den dôop van Christus (El Greco)

 Ofbeeldienge:Andrea del Sarto 003.jpg|De Madonna met de harpyen (Andrea del Sarto)
</gallery>

[[Categorie:Kunststromienge]]

[[als:Manierismus]]
[[bg:Маниеризъм]]
[[br:Orbidouriezh]]
[[ca:Manierisme]]
[[cs:Manýrismus]]
[[da:Manierisme]]
[[de:Manierismus]]
[[el:Μανιερισμός]]
[[en:Mannerism]]
[[eo:Manierismo]]
[[es:Manierismo]]
[[fi:Manierismi]]
[[fr:Maniérisme]]
[[gl:Manierismo]]
[[he:מנייריזם]]
[[hr:Manirizam]]
[[hu:Manierizmus (művészet)]]
[[ia:Manierismo]]
[[id:Mannerisme]]
[[it:Manierismo]]
[[ja:マニエリスム]]
[[ka:მანიერიზმი]]
[[ko:매너리즘]]
[[nl:Maniërisme]]
[[nn:Manierismen]]
[[no:Manierismen]]
[[pl:Manieryzm (sztuka)]]
[[pt:Maneirismo]]
[[ro:Manierism]]
[[ru:Маньеризм]]
[[scn:Manera]]
[[sh:Manirizam]]
[[sk:Manierizmus]]
[[sl:Manierizem]]
[[sr:Маниризам]]
[[sv:Manierism]]
[[th:ลัทธิแมนเนอ]]
