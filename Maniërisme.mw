[[Ofbeeldienge: Perseo_Cellini.jpg|thumb|Perseus met de kop van Medusa ([[Benvenuto Cellini]])]]
[[Ofbeeldienge:Monument du coeur d'Henri II.jpg|thumb|De drie Gratiën die de urne droagn met 't erte van Hendrik II (Germain Pilon)]]
'''Maniërisme''' is den term vor e kunststromienge die ountstound in [[Itoalië]] binst de 16ste eeuwe. ’t Was e voortzettienge van de [[Renaissance]] en vormde den overgank no de [[Barok]].

De Renaissance wordt ounderverdêeld in:
*Vroegrenaissance (1420-1500)
*Hoogrenaissance (1500-1530)
*Maniërisme (1530-1600)

Achter 1520 begostn d'r mêer en mêer kunstenoars te breekn met ’t classicisme van d’Hoogrenaissance. Ze wildn e mêer persôonlikke, expressievn styl creëren. Ze pastn de klassieke elementn, vormn, moatn en proportieschema’s ip ‘n eign maniere toe in under werk. En in teegnstellienge tout de kunstenoars van de Renaissance, die under an de klassieke regels ieldn, brochtn de maniëristn under ideeën en emoties mêer tout uutdrukkienge. 

Den eeste kunstenoare die de nieuwe richtienge angaf was [[Michelangelo]] en ôok [[Rafaël]] en [[Titiaan]]. 

Michelangelo was binst z’n lank leevn de genioaln vertolker van wa dat er leefdeg' in dien tyd. De kunstenoars van de volgende generoatie richtegn under no de ''maniera di Michelangelo'', ’t oogst bereikboar ideoal. Vandoar den term ‘maniërisme’.

Oloewel da Michelangelo mo stierf in 1564 en Titiaan in 1576 wordn ze toch tout d'Hoogrenaissance gerekend. 

==Tydsgêest== 
De Renaissance was vôortgekommn uut e gêest van optimisme en vertrouwn in de meugelikeedn van de mens. Die gêest veranderde in ’t begun van de 16ste eeuwe deur de politieke spanniengn tusschn [[Frankryk]] en [[Spanje]] over d'heerschappye van Nôord-Itoalië. 

In 1525 verloor Frans I van Frankryk de [[Slag by Pavia (1525)|de slag by Pavia]] van [[Karel V van et Illig Rôoms Ryk|Karel V]], die nu de macht aad over Nôord-Itoalië en de religieuze probleemn van de Reformoatie meebrocht. ’t Gevolg was e grôte veranderienge ip artistiek gebied en ’t klassiek evenwicht makte platse vo drama en ounrust in de kunst.
Achter de [[plunderienge van Rome]] in 1527, verspreidde 't maniërisme em over hêel Itoalië omdat de kunstenoars gevlucht woarn.

==Kenmerkn==
De kenmerkn van ‘t Maniërisme zyn: overdryvienge van ’t bewegingsspel, ipvollend langgerekte figeurn, disproportionerienge, gecomplikeerde composities en oudiengn, w.o. de gedroaide pose (figura serpentinata), voyeuristische seksuele scènes en ounrealistisch kleurgebruuk.

==Typische Maniëristn==
Typische maniëristn zyn: [[Agnolo Bronzino]], [[Pontormo]], [[Rosso Fiorentino]], [[Alessandro Allori]], [[Parmigianino]], [[Francesco Primaticcio]], [[Nicolò dell'Abate]], [[Tintoretto]], Domenikos Theotokopoulos (El Greco genoemd), en de beeldouwers [[Benvenuto Cellini]] en Giovanni da Bologna.

==De Schole van Fontainebleau==
De vôorgangers van Frans I van Frankryk, Karel VIII en Lodewijk XII, an deur d’Italioansche Oorloogn veel in Itoalië gezeetn en doadeure d’ountwikkelienge van de Renaissance meegemakt. Mo 't was ounder de regerienge van Frans I dat d'êeste [[schole van Fontainebleau]] ountstound en dat de culturele ountwikkelienge van Frankryk in e strôomversnellienge kwam. 

In 1530 wierd Rosso Fiorentino, ip anbevelienge van z'n vriend Pietro Aretino en verzekers van z’n mêester Andrea del Sarto, angesteld deur Frans I, vo de schilderwerkn te leidn. Je most met e groep Fransche en Italioansche kunstenoars de ''Galerie François I'' in ‘t kastêel van Fontainebleau decoreern. Den ipvolger van il Rosso was Francesco Primaticcio, e lêerlink van Parmigianino.

De Fransche kunstenoars begostn ôok maniëristisch te schildern, lik Jean Cousin en Antoine Caron, die in dienst stound van Catharina de' Medici. Den beeldouwer Germain Pilon was ôok in dienst by eur en ’t marmern monument, de drie Gratiën, is ’t mêest maniëristisch werk dat ’n makte.

==Vlamsche maniëristn==
Deur under ipvollenden andacht vo ’t ornament en de decoratieve omkoaderienge krêegn d’eeste Vlamsche schilders die under werkn me renaissance-elementn verryktn, de noame ''Vlamsche maniëristn''. Enigte voorbeeldn zyn: [[Jan Provoost]], [[Lanceloot Blondeel]], en [[Pieter Pourbus]], van wien dan d'r schilderyen te zien zyn in ‘t [[Groeningemuseum]] in [[Brugge]].

==Maniëristn ten noordn van d'Alpn==
Den term wordt ôok gebruukt vor ol de kunstenoars, ten noordn van d'Alpn, die Renaissance-elementn in under kunst verwerktn. vb: de Haarlemse Maniëristn Hendrick Goltzius, Cornelis van Haarlem en [[Karel Van Mander]], die em in Haarlem gevestigd aad.


<gallery caption="Enigte maniëristische schilderyen">
Ofbeeldienge:Parmigianino 003.jpg|Madonna met de lange nekke ([[Parmigianino]])

Ofbeeldienge:Angelo Bronzino 042.jpg|Laura Battiferri ([[Agnolo Bronzino]])

Ofbeeldienge:Elgreco.christ.200pix.jpg|Den dôop van Christus (El Greco)

Ofbeeldienge:Andrea del Sarto 003.jpg|De Madonna met de harpyen (Andrea del Sarto)

Ofbeeldienge:Jacopo Pontormo 004.jpg|De grafdroagienge van Christus ([[Pontormo]])

Ofbeeldienge:AlloriSusanna.jpg|[[Susanna (profeet Daniël)|Susanna]] en d’oude vintn ([[Alessandro Allori]])

Ofbeeldienge:Rosso Fiorentino 005.jpg|Mozes verdedigt de dochter van Jetro ([[Rosso Fiorentino]])

Ofbeeldienge: Rosso Fiorentino 002.jpg|Kruusofoalienge (Rosso Fiorentino)
</gallery>

[[Categorie:Kunststromienge]]
[[Categorie:Maniëristen| ]]

[[als:Manierismus]]
[[bg:Маниеризъм]]
[[br:Orbidouriezh]]
[[ca:Manierisme]]
[[cs:Manýrismus]]
[[da:Manierisme]]
[[de:Manierismus]]
[[el:Μανιερισμός]]
[[en:Mannerism]]
[[eo:Manierismo]]
[[es:Manierismo]]
[[fi:Manierismi]]
[[fr:Maniérisme]]
[[gl:Manierismo]]
[[he:מנייריזם]]
[[hr:Manirizam]]
[[hu:Manierizmus (művészet)]]
[[ia:Manierismo]]
[[id:Mannerisme]]
[[it:Manierismo]]
[[ja:マニエリスム]]
[[ka:მანიერიზმი]]
[[ko:매너리즘]]
[[lv:Manierisms]]
[[nl:Maniërisme]]
[[nn:Manierismen]]
[[no:Manierismen]]
[[pl:Manieryzm (sztuka)]]
[[pt:Maneirismo]]
[[ro:Manierism]]
[[ru:Маньеризм]]
[[scn:Manera]]
[[sh:Manirizam]]
[[sk:Manierizmus]]
[[sl:Manierizem]]
[[sr:Маниризам]]
[[stq:Manierismus]]
[[sv:Manierism]]
[[th:ลัทธิแมนเนอริสม์]]
[[uk:Маньєризм]]
[[zh:風格主義]]
