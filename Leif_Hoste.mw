{{plat|Kortryks}}

'''Leif Hoste''' ([[Kortryk]], [[17 juli]] [[1977]]) is nen Belgischen coureur die nu in [[Maldegem]] weunt, moar ipgegroeid is in [[Boaviekove]]. 

Hoste is surtoe gekend lyk e goein tydrydr (en is ol Belgisch kampioen, by de profs en by de jeugd), moar ie kan ôok goe mee in de mêeste vôorjoarsklassiekers. Ie es by d'echte toppers gereeknd sedert zyn twêedde plekke in de [[Roende van Vloandern]] va 2004 (achter 'n Duuts [[Stefan Wesemann]]). 
Ie koste ip de sympathie van hêel Vloandern rekenn toen dat ie in 2007 vo den derde kêe twêdde wos in de Roende, achter Ballan.

==Profploegn==
*Vloandern 2002-[[Eddy Merckx]] (1998)
*Mapei-Quick Step (1999-2000)
*Domo-Farm Frites (2001-2002)
*Lotto-Domo (2003-2004)
*Discovery Channel (2005-2006)
*Predictor-Lotto (2007-...)

==Palmares==
Echte grôte overwinniengn et Hoste nog nie goald, moar en is olglik ol ne kêe Belgisch Kampioen tydryn gewist en ie eit ol de [[Driedoagse van De Panne]] gewonn.

Ie es vodder ol 3 kêers 'n twêedn gewist in de [[Roende van Vloandern]] ([[2004]], [[2006]] en [[2007]]) en en et ol dichte endigt in koersn lik [[Kuurne-Brussel-Kuurne]] en [[E3 Prys Vloandern|E3 Prys van Oarelbeke]].

==Incidentn==
*In 2004 eit ie vele zoagienge gèd omdat ie Dave Bruylandts gon oaln et in de latste kilomeiters van de Roende van Vloandern en ezo Wesemann in e zetel no de mete brochte.
*De weke derachter rêedn styf goed in [[Paris-Roubaix]], mor ie grochte achter deurdatter e Vlamsche vlagge in ze wiel droaidige. Ie endigde ton ollyk nog 'n twoalvsn.
*Beisn Paris-Roubaix van 2006 et 'n twêedn gèndigt, moar ie es uut 'n uutslag genoomn omdat ie tope me [[Peter Van Petegem]] en [[Wladimir Gusev]] (d'êeste achtervolgers up [[Fabian Cancellara]], die ewonn et) deur ne traveir gereen es die toe wos voen ne tring. Oloewel dat die diskwalifikoatie voe bykan iederêen onrechtveirdig wos, zyn ze ollyk uut 'n uutslag goald.

==Externe koppelienge==
*[http://www.leifhoste.be/ Officieel'n site]

[[Categorie: West-Vlamsche coureur|Hoste Leif]]

[[de:Leif Hoste]]
[[en:Leif Hoste]]
[[fr:Leif Hoste]]
[[it:Leif Hoste]]
[[nl:Leif Hoste]]
[[no:Leif Hoste]]
[[pl:Leif Hoste]]
