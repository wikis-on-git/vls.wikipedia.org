{{Patrôon:Geschiedenisse van de Lege Landn}}
De '''Spoansche Nederlandn''' wos de noame vo de [[Zudelikke Nederlandn]] achter dan de [[Noordelikke Nederlandn|noordelikke provinsjn]] under ounofankelik addn verkloard van Spanje (in [[1588]]).

Den Spoanschn keunienk [[Filips II van Spanje|Filips II]] trok em et liefst van ol niet te vele an van die voor em problemoatische [[Lêge Landn]]. 't Es doamè dat 'n in [[1598]] et besteur  èt overgedreegn an de aartsertoogn [[Albrecht en Isabella]], die zo goed lik ounofankelik kostn regeern. Moa deur dan ze zynder gin kinderns addn gekreegn, zyn de Lege Landn achter 'n dood van Albrecht in [[1621]] weregekeerd ounder de Spoansche krone. Da wos voorof zo ofgesprookn in e geheime clausule. Vanof toun stelde Filips II [[Landvoogdn van de Habsburgsche Nederlandn|Spoansche gouverneurs]] an die ier kwoamn besteurn.

De Spoanschn tak van et [[Uus van Habsburg]] liep dood, en zo kwam d'r in Spanje et [[Uus van Bourbon]] an de macht. 't Gevolg wos da de Zudelikke Nederlandn an de Oostnryksche Habsburgers toe kwoamn. Da gebeurde officieel mè de [[Vrede van Utrecht (1713)|Vrede van Utrecht]] in [[1713]]. In da joar kwoamn de zudelikke stoatn ounder 't gezag van de keizer van et [[Illig Rôoms Ryk]] en spreekn me van de [[Ôostnryksche Nederlandn]].
[[Ofbeeldienge:Espagnols.PNG|thumb|left|De Spoansche Nederlandn liggn ten zuudn van de roje schiddiengslyne]]

[[Categorie:Istorisch land in Europa]]
[[Categorie:Geschiedenisse van de Lege Landn]]

[[ca:Països Baixos espanyols]]
[[de:Spanische Niederlande]]
[[eo:Hispana Nederlando]]
[[es:Países Bajos Españoles]]
[[fr:Pays-Bas espagnols]]
[[nl:Spaanse Nederlanden]]
[[pt:Países Baixos Espanhóis]]
[[sv:Spanska Nederländerna]]
[[wa:Bas Payis espagnols]]
