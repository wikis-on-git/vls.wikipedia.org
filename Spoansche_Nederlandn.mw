[[Ofbeeldienge:Espagnols.PNG|thumb|300px|De Spoansche Nederlandn liggn ten zuudn van de roje schiddiengslyne]]
De '''Spoansche Nederlandn''' wos de noame vo de [[Zudelikke Nederlandn]] in de periode dan ze woarn besteurd deur ne [[Landvoogdn van de Habsburgsche Nederlandn|landvoogd]] die vanuut [[Spanje]] wos angesteld.

Die periode begoste mè [[aartsertoginne Isabella]], landvoogd sinsn [[1621]].

Den Spoanschn keunienk [[Filips II van Spanje|Filips II]] èt in [[1598]] et besteur van de [[Lege Landn]] overgedreegn an de aartsertoogn [[Albrecht en Isabella]]. Ze kostn zynder zo goed lik ounofankelik regeern. Moa deur dan ze zynder gin kinderns addn gekreegn, zyn de Lege Landn achter 'n dood van Albrecht in [[1621]] weregekeerd ounder de Spoansche krone. Vanof tout èt Filips II et bestuur overgeloatn an deur emzelvn angestelde [[Landvoogdn van de Habsburgsche Nederlandn|landvoogdn]] en spreekn me van de Spoansche Nederlandn.

De Spoanschn tak van et [[Uus van Habsburg]] liep dood, en zo kwam d'r in Spanje et [[Uus van Bourbon]] an de macht. 't Gevolg wos da de Zudelikke Nederlandn an de Oostnryksche Habsburgers toe kwoamn. Da gebeurde officieel mè de [[Vrede van Utrecht (1713)|Vrede van Utrecht]] in [[1713]]. In da joar kwoamn de zudelikke stoatn ounder 't gezag van de keizer van et [[Illig Roomsche Ryk]] en spreekn me van de [[Oostnrykse Nederlandn]].

[[Categorie:Istorisch land in Europa]]
[[Categorie:Geschiedenisse van de Lege Landn]]

[[ca:Països Baixos espanyols]]
[[de:Spanische Niederlande]]
[[eo:Hispana Nederlando]]
[[es:Países Bajos Españoles]]
[[fr:Pays-Bas espagnols]]
[[nl:Spaanse Nederlanden]]
[[pt:Países Baixos Espanhóis]]
[[sv:Spanska Nederländerna]]
[[wa:Bas Payis espagnols]]
