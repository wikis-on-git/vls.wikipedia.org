't '''Nationoal Wielermuseum''' is un museum in [[Roeseloare]]. 't Museum is oendergebrocht in de vroegere pompierkazerne an 't Polenpling. Die oede kazerne (in de volksmoend nog gekend als "'t Arsenoal") is hêlegans gerenoveerd gewist vôo da ze 't museum g'opend een.

't Museum goat over de geschiedenisse van de velo en van 't koers'n. Oed coureur [[Freddy Maertens]] es conservoat'r van 't museum en gidst er regelmoatig.

't Museum gift up 't benêenverdiep (de [[Odiel Defraeye]] zoale), 'n overzicht van velo's, te begun met têeknieng van [[Leonardo da Vinci]] (1500), over lôopvelo's (1760) en d' êeste velocipeed'n, driewielers en trapvelo's oenderd joar loatre, de uutviendienge van de luchtband deur John Boyd Dunlop in 1888, toet de moderne velo. Ôok gandikaptewoagens, beroepsvelo's en kiendervelo's kom'n an bod.

Up 't êeste verdiep es 't er 'n tentôonstellinge me souvenirs, bekers, boais, velo's en pertrettn van vroegere kampioen'n. Dat dêel van 't museum es genoemd noa [[Jean-Pierre Monseré]].

== Externe koppelienge ==
* [http://www.roeselare.be/default.asp?X=42422D580076736102080706011373776C040E061077796008080213737A7F0805020466 Nationaal Wielermuseum Roeselare]
[[nl:Wielermuseum]]
[[Categorie:Roeseloare]]
[[Categorie:Museum]]
