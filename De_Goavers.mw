De '''Goavers''' zyn nen kunstmoatign plas woater in [[Oarelbeke]] en an den bôord van [[Deirlyk]] woa dat'er vroegre en zone wos round de [[Gaverbeek|Goaverbeke]] die iedre wintre ounder woater stound. De permanente plas es ountstoan oan ze den [[E17]] angeleid ein in de joarn '60 en doavôorn vier miljoen kubieke meiters ground nôdig oane voe de berms. En schoolvôorbeeld oe da ecologie en economie soms hêel goe kunn tôpegoan.

==Uutzicht==
De Goavers es 184ha grôot en eit de vorm van een ei, mè een aantal schiereilandjes in. 't Es et grôotste meer va [[West-Vloandern]] en es zowel een recreoatie- als een natuurgebied.

==Recreoatie==
De mêeste bezoekers van de Goavers koomn der voo te wandeln en te lôopn. Den omtrek van et meer es volledig begoanboar en der zyn ter ferente drankgeleegnheedn mè speelplingskes. Verder keun je der verschillige woatersportn doen, gelyk zwemmn, surfn, zeiln, vissn, peirdrien, fietsn, mountnbikn. Langs de zuudkant es t'er een [[Bloso]]-centrum.

==Natuurgebied==
In andre dêeln van't meer, in 't zuudn en't ôostn eit de natuur et voor et zeggn. Der zyn 2 natuurreservoatn mè ipservoatieuttn. Der bestoat een natuurverênigienge specioal voo de Goavers: de 'Natuurwerkgroep De Gavers'., die wandeliengn organiseert, behêer doet van de reservoatn en ipservoaties doet. In de Goavers zyn der ol 260 verschillige sôortn veugels gezien, en 24 verschillige sôortn libelln. Der broedn sôortn gelyk de [[fuut]], de [[dodoars]], de [[blauwn reiger]], de [[kuufeende]], de [[sperwer]], de [[toornvalke]], de [[bôomvalke]], de [[woaterral]], den [[ysveugel]] en d'[[appelvinke]]. Der groein ôok specioale moeras- en geslandplantn gelyk de [[rietorchis]], de [[grôte keverorchis]], den [[oarign roateloare]], d'[[addertonge]], de [[poelrutte]], den [[bitterling]] en de [[parnassia]]. Qua zoogdiern volt vôorol de [[vos]] ip, moar der zittn ôok 7 sôortn [[vleermuze|vleermuuzn]].

==Externe koppeliengn==
*[http://www.west-vlaanderen.be/jahia/Jahia/site/domeinen/pid/352 De Goavers ip de site van de provincie]
*[http://www.gavers.be/ Natuurwerkgroep De Gavers]

[[Categorie: Oarelbeke|Goavers, De]]
[[Categorie:Provincioal domein|Goavers, De]]

[[nl:De Gavers (West-Vlaanderen)]]
