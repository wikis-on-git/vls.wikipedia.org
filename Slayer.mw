[[Image:Slayerunholy.jpg|right|thumb|260px|Slayer in 2006]]
'''Slayer''' is en [[USA|Amerikoanschn]] thrash-metalband uut [[Los Angeles]]. Tope me [[Metallica]], [[Megadeth]] en [[Anthrax]] zyn z'ereeknd toet de grôte viere (The Big Four) van de thrash.

==Geschiedenisse==
Slayer is oentstoan in [[1981]] toen an Kerry King en Jeff Hanneman Tom Araya en Dave Lombardo vroegn voen by nundern groep te komn speeln. In 't begun speeldn ze setoe covers va [[Judas Priest]] en [[Iron Maiden]]. 't Begun van nunder bekendeid kwam 't er toene an ze e numer muchtn zettn up 't verzoamelalbum ''Metal Massacre II''. 

In [[1983]] brochtn ze oender Metal Blade nundern êestn langspeler uut: ''Show no Mercy''. De grôte deurbroake wos nunder twidde ploate ''Reign in Blood'' uut [[1986]]. Voe styf vele metalliefebbers i dadde nog ossan de beste thrashploate ôois, me de numers ''Angel of Death'' en ''Raining Blood''. Wuk dat er setoe upviel, wos d'indeliksche vitesse woamei dat er espeeld wos.

Achter ''Reign in Blood'' giengn ze me mêer melodie speeln en de meziek kwam e bitje troagerder. 

In 1991 gienk Dave Lombardo weg voe mo tien joar loater were te kêern. In dien tyd wos Slayer mêer modern gon speeln (me zest nu-metalinvloedn). Oendertusschn moakn zo nog ossan meziek en treedn ze nog ossan up (in België 'n latste kêe up [[Graspop Metal Meeting|Graspop]] [[2005]])

==In West-Vloandern==
Slayer et 2 keirs espeeld in West-Vloandern. Up 26 meie 1985 en up 'n zestn dag in 1987 woarn ze up 't ''Heavy Sound Festival'' in [[Poperienge]]. Up 'n achterkant van ''Reign in Blood'' (voe vele metalheads êen van dé thrash-klassiekers) stoat er e fotto die etrokkn is in Poperienge (me bliksjes Stella in nunder ann). [http://uberqualifiziert.files.wordpress.com/2006/08/slayer_reign_in_blood_back.jpg Fotto va Slayer in Poperienge]

==Controverse==
Ol hêel nunder carrière zyn de leedn van Slayer beschuldigd van nazi-sympathieën t' en en van racistn te zyn. Nunder logo et trekkn van e swastika met en oadeloare up en ze noemn nunder eign ''Slaytanic Wehrmacht''. Verzeker is dat ollemoale dêel va nunder imago.

In 1996 zyn z'anekloagd deur d'ouders van e misje die vermord wos deur 3 gastn die vele no Slayer ortn. Ze zein dat deur d'agressieve tekstn over môordn en 'n duvel wos dan die gastn dat edoan an me nunder dochter. Uutendelik zyn ze nie verôordêeld omdat 'n rechter gin verband zag tusschn de meziek en de môordn. Ze zyn nie 'n ênigstn groep die voe zukke zoakn anekloagd is (oek Metallica et dat teegn ekomn). 
==Groepsleedn==
* Tom Araya (zang en basgitaar)
* Jeff Hanneman (gitaar)
* Kerry King (gitaar)
* Dave Lombardo (drum)
==Discografie==
* Show No Mercy (1983)
* Haunting the Chapel EP (1984)
* Live Undead 2 (1984)
* Hell Awaits (1985)
* Live Undead (1985)
* Reign in Blood]] (1986)
* South of Heaven (1988)
* Seasons in the Abyss (1990)
* Postmortem (1990)
* Decade of Aggression: Live (1991)
* Divine Intervention (1994)
* Undisputed Attitude (1996)
* Diabolus in Musica (1998)
* Stain of Mind (1998)
* God Hates Us All (2001)
* War At The Warfield (2002) (Live-DVD)
* Soundtrack to the Apocalypse (2003)
* Still Reigning (2004) (Live-DVD)
* Christ Illusion (2006)

==Externe koppelienge==
*[http://www.slayer.net/site.php Officiëeln site]
*[http://www.youtube.com/watch?v=KwW9_fp2ZTI Slayer live in Poperienge in 1985]

[[Categorie:Metal]]
[[Categorie:Groep ut de Verênigde Stoatn]]
