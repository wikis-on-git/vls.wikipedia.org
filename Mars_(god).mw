[[Ofbeeldienge:God mars.jpg|thumb|right|250px|Beeld van Mars]]

'''Mars''' wos de god van den orlog bie de [[Rome|Romeinn]].

==Geschiedenisse==
===[[Grieknland]]===
In de Griekse [[mythologie]] noemde em Ares, bie de Romeinen, Mars. Ares was de zeune van [[Zeus]] en Hera en er werd wel es gezeid da alletwéé zien oeders hem verwenschten, zien zus [[Athene]], noemt em "en dingk van woede, gemakt vant kwoad". Ie bezurgde voor zen plezier stried en geweld. Maar opt slagvêld was ie nie de koêle strateeg, commandant, moa zen zus Athene. Ares werd gemakkelijk kwoad, en ging dan me zen kopp in de stried. Ie wer gedreven deur zen passie's, en betoalde vo die roare perseunlijkheid, et ongenoegn en de veroentachtzoaming van de goden en de mann op zien nekke. Ie werd beschouwd as é moorddoadige, en é bloedige killer, besturmer van stedn, en é laffoard as 't em gewoend werd, dan ging em bie zen pa beklag goan doen en die stuurde em wére. Omda de Griêken Ares ni oog in 't oanzien hadde was ter voe em gin "eilige" platse gebouwd. Zien "eilige" platse was 't slagveld en doar was allêne piene, doadt en vernietiginge. 

===Rome===
In de Romeinse Mythologie, was Mars de god van den orlog, die noa de moand [[Moarte]] is genoemd. Moarte was vroêger de moand dan de troepen werdn gemobiliseerd. De Romeinen schikten em als 2de god, achter [[Jupiter]] en beschouwden em als de voader van [[Romulus en Remus]], de stigters van Rome, woa Mars as Oartsvoader werd beschouwd. Mars wil zeggn " elder en brandn". Immers de eldere rooie kleur van de planete is gelek é felle brandende planeet. Mars is oenafhankelijk en rap, en as em gactiveerd is kan ter niemand em nog stoppen. 

==Rolle in de astrologie==
In de [[astrologie]] is Mars de regeloare van junder energie, lef en de goeste voe te winn, et vermoge om idejen om te zettn in doaden, junder sexdrift, junder kracht en agressiviteit, Mars wiendt up en zet beweginge in de verbeeldinge. Et gif ambitie oan, moed, verlange en sterkte. Junder platse van Mars in de oroscoop gift an wat junder verlangn en junder passies zien en of da je't op junder eige maniere kunt kriegn. E sterke posisie va Mars gift agressieven perseunlijkheid, me vele energie. E kwoai Mars kan oenrust bringen, conflicten, spanninge, woede, oengelukke, scha en verniéteginge.

[[Categorie:Mythologie]]
