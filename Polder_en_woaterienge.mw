Een '''polder''' of '''woaterienge''' is een oopnboar bestier in [[Vloandern]] da ’t gebied moet beveiligen tegen woateroverlast en moet zorgn vor een goeie woateruusoudienge  vo de landbouw en de volksgezoendeid. Ook de nateure, visscherye, toerisme en drinkwoatervoorzienienge zyn belangryke ounderdêeln van ‘t beleid van polders en woateriengn.

‘t Vornoamste verschil tusschn polders en woateriengn is under liggienge. Polders liggn binn de polderzone. Dat is ’t gebied dat deur indykienge veroverd is ip de zêe of ip rivieren die ounderevig zyn an de getydn. Woateriengn liggn in de overige gebiedn, lik een stroomgebied van een riviere, of een dêel d’rvan. 

De geschiedenisse van polders en woateriengn goat styf verre in den tyd. D’ oudste vermeldienge dateert van de 12e êeuwe. De wetgevienge van nu is gebaseerd ip de wet van 1956 vo de woateriengn en van 1957 vo de polders.

Volgns de VVPW (Vereniging van Vlaamse Polders en Wateringen), zyn d’r 104 polders en woateriengn in Vloandern die zorgn vor een gebied van 307.063 ha.
==Polders en woateriengn in West-Vloandern==
*[[Damse Polder]]
*Groote West-Polder
*Keygnaert Polder
*Nieuwe Hazegraspolder
*[[Nieuwe Polder van Blankenberge]]
*Polder Bethoostersche Broeken
*Polder [[De Moeren]]
*Polder Ghistel-Oost-Over-de-Waere
*Polder Noordwatering [[Veurne]]
*Polder Sint Trudoledeken [[Assebroek]]
*Polder Vladslo-Ambacht
*Sinte Catharine Polder
*Snaeskerke Polder
*Watering [[De Gaverbeek]]
*Watering Het Vrijgeweid
*[[Zandvoorde (Ostende)|Zandvoorde]] Polder
*Zuidijzerpolder
*[[Zwin]]-Polder
==Externe koppelienge==
*[http://www.vvpw.be Vereniging van Vlaamse Polders en Wateringen]

[[Categorie:Overeidsinstansje]]
[[nl:Watering]]
