{{Streektoale|Poperiengs}}

'''Karel ende Elegast''' is e veraal i verzn over ridders en [[Karel de Grote]]. 't Is eschreevn roend 1250 deur etwien uut Brabant. De stôrie is êen va de weinige [[Middelnederlands|Middelnederlanse]] romangs woavan da de hêle tekste nog bestoat.

== 't Veraal ==
Karel de Grote kriegt e visioen mèd een iengel. Dien iengel zegt dat'n moe goan tsjoep'n. Achter e ment lustert Karel en e goat 't bus in. Op ze peird peist Karel an vanolles. Oender ander an Elegast. Elegast wos e goein ridder die zwoar estraft wos (z'en nem verbann'n) voer e klênigied. Op e zeker moment komt Karel e zwoart'n ridder teegn, en 't komt toet e duel. De zwortn ridder, die eigentlik Elegast is, verliest. Karel duft ni zeggn wie dat'n is, en zegt dat'n Adelbrecht noemt. 

Adelbrecht vroagt an Elegast om bie 'n keunienk (bie ze zelven dus) te goan tsjoep'n. Elegast wilt niet: ennis nog ossan moat mèt 'n keunienk. 't Bewies dat Elegast e goein ridder is. Elegast stelt vôorn om in te breek'n bie Eggeric, de stoete schôonbroere broere va Karel. Azô ezied, azô edoan. Elegast rakt toet in 'n koamer van Eggeric e ze vrouwe (die de zuster is va Karel). Doar ôort Elegast da Eggeric 'n keunienk wil vermôordn. Ze vrouwe protesteert en Eggeric sloa neur e bloeneuze. Elegast, die oender 't bedde legt, vangt da bloed op in zen anschoe.

Elegast goa were na buut'n e vertelt olles an Adelbrecht. Adelbrecht zegt da'tn olles goa vertellen a Karel de Grote. E dag loater, op 'n ofdag, is olleman verzoameld op 't kastêel va Karel. Karel zegt dat Eggeric e verroader is. Elegast meugt getuugn en e toogt d'anschoe mè bloed. 

Eggeric komt kwoad en e zegt tegen Elegast dazz'er vôorn goa vèchtn. Elegast wint. En 't veraal kriegt e schôon ende: 'n verroader is dôod, 'n keunienk is ered, en Elegast meugt trouwn mè de weeuwe van Eggeric.

== E fragment ==
In dit stiksje legt Elegast oender 't bedde van Eggeric. Eggeric verklapt an ze vrouwe wuk dat'n va plan is. Dedie is kwoad, en Eggeric sloat neur e bloeneuze.
<br>
::::<i>Elegast hi treckede voort
::::<i>Ende croper liselike toe.
::::<i>In sinen rechten hantscoe
::::<i>Ontfinc hi dbloet van der vrouwen,
::::<i>Omdat hijt wilde laten scouwen
::::<i>Diet den coninc te voren brochte;
::::<i>Dat hijs hem verwachten mochte.</i>

== Externe koppelienge ==
* [http://www.literatuurgeschiedenis.nl/teksten.asp?ID=3 Mêer info over Karel ende Elegast]
* [http://www.dbnl.org/tekst/_kar001kare01_01/ De hêle stôrie in 't Middelnederlans]

[[Categorie:Middelnederlandsche literatuur]]
