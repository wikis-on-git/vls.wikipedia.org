'''Karel ende Elegast''' is e veraal i verzn over ridders en [[Karel de Grote]]. 't Is eschreevn roend 1250 deur etwien uut [[Brabant]]. De stôrie is êen va de lettere [[Middelnederlands|Middelnederlansche]] romangs woavan da de hêle tekste nog bestoat.

== De stôrie ==
Karel de Grote krygt e visioen met een iengel. Dien iengel zegt dat 'n moe goan tsjoepn. Achter e ment luustert Karel en e goat 't bus in. Op ze peird peist Karel a vanolles. Oender ander an Elegast: dat wos e goein ridder die zwoar estraft wos (z'en nem verbann) voer e klênigied. Op e zeker moment komt Karel e zwortn ridder teegn en 't komt toet e duel. De zwortn ridder - die eigentlik Elegast is - verliest. Karel duft nie zeggn wie dat 'n is en e zegt dat 'n Adelbrecht noemt. 

Adelbrecht vroagt an Elegast om by 'n keunienk (by ze zelven dus) te goan tsjoepn. Elegast wilt nie: en is nog ossan moat mi 'n keunienk, 't bewys dat Elegast e goein ridder is. Elegast stelt vôorn om in te breekn by Eggeric, de stoete schôonbroere va Karel. Azô ezeid, azô edoan. Elegast rakt toet in 'n koamer van Eggeric e ze vrouwe (die de zuster is va Karel). Doar ôort Elegast da Eggeric 'n keunienk wil vermôorn. Ze vrouwe protesteert en Eggeric sloa neur e bloeneuze. Elegast, die oender 't bedde legt, vangt da bloed op in zyn anschoe.

Elegast goa were na buutn e vertelt olles an Adelbrecht. Adelbrecht zegt dat 'n olles goa vertellen a Karel de Grote. E dag loater, op 'n ofdag, is olleman tope op 't kastêel va Karel. Karel zegt dat Eggeric e verroader is. Elegast meugt getuugn en e toogt d'anschoe mi bloed. 

Eggeric komt kwoad en e zegt tegen Elegast da z'er vôorn goa vichtn. Elegast wint. En 't veraal krygt e schôon ende: 'n verroader is dôod, 'n keunienk is ered, en Elegast meugt trouwn mi de weeuwe van Eggeric.

== E fragment ==
In dit stiksje legt Elegast oender 't bedde van Eggeric. Eggeric verklapt an ze vrouwe wuk dat 'n va zinne is. Dedie is kwoad en Eggeric sloat neur e bloeneuze.
<br>
::::<i>Elegast hi treckede voort
::::<i>Ende croper liselike toe.
::::<i>In sinen rechten hantscoe
::::<i>Ontfinc hi dbloet van der vrouwen,
::::<i>Omdat hijt wilde laten scouwen
::::<i>Diet den coninc te voren brochte;
::::<i>Dat hijs hem verwachten mochte.</i>

== Externe koppeliengn ==
* [http://www.literatuurgeschiedenis.nl/teksten.asp?ID=3 Mêer info over Karel ende Elegast]
* [http://www.dbnl.org/tekst/_kar001kare01_01/ De hêle stôrie in 't Middelnederlans]


{{Streektoale|Poperiengs}}


[[Categorie:Middelnederlandsche literatuur]]


Vraye historie ende al waer
Maghic u tellen. Hoerter naer!
Het was op ene avontstonde,
Dat Karel slapen begonde

[[en:Elegast]]
[[fr:Elegast]]
[[hu:Karel ende Elegast]]
[[it:Elegast]]
[[nl:Karel ende Elegast]]
