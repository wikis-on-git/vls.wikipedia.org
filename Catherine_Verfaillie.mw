'''Catherine Verfaillie''' (°[[Ippr]], 1957) es een wetenskapster, mièr bepoald een moleculair biolohe. Ze groeide vôoral ip in Woaregem. 

==Onderzoek==
Catherine Verfaillie ès voorol bekend van heur [[stamcelonderzoek]]. Een stamcelle es een celle die noh nie tot een bepoald sôorte celle ontwikkeld es. Catherine stond mee an de wiehe van de ontdekkinge van het feit dat zukke celln eigenlik tot helik welke celle keunn ontwikkeln. Da eit belangrike toepassingn bie het herstel van een artinfarct, Alzeimer, Parkinson, reuma, diabetes en kanker.

==Biohrafie==
Catherine was êest begoest ip an carriere als atletiekster (vufkamp) en ingenieur. Osse achttiene kwam kreeg ze un serieus probleem met eure knie en mochte ze den atletiek vergeten.
<br>Ze starte eur studies vôor dokter in de geneeskunde. Ze deed eur stage als vroedvrouwe in de Kempen woa dazze 150 pagadders ip de weireld ielp zettn.
Zès eur academische carrière begonnn an de [[KULAK]]. Zeit eur doctoroat behoald in 1982 aan de [[KULeuven]] in de henees-, geel- en verloskunde. Achter das ze eur noh wa verder hespecialiseerd eit, es ze utheweken noa de [[Veriènihde Stoaten]], in 1987. Zès ton assistent-professer en full professer hewordn in '91 en '98 respectievelik an de Universite of Minnesota. In 1999 eis ze et hernommeerde [[Stem Cell Institute]] (SCI) van [[Minnesota]] iphericht, het grôotste onderzoeksinstituut in de weireld van Stamcelonderzoek. In 2005 es ze weerehekièrd noar [[Vloandern]], ipnieuw noar eur KULeuven roots woarda ze een Vloamsen variant van het SCI iprichte, het SCIL. Ze krêegt doavôo van 2006 tot 2011 joarlijks 1,5 miljoen Euro subsidies.

Catherine oat gêen tid vôo trouwen en kindjes te combineren me en carriere; doa goa nie goed in en typische manneweireld. Zes ôok an typische Westvloaming: stille werken, werken en nog an bitje werken; gêen tid vôo te kletsen of show.

Ip 10 October 2006 kwamter bie [[Lannoo|Utgeverie Lannoo]] ut Tielt an biografie ut "Van cellen tot daden" deur Gudrun De Geyter.

==Behoalde prizzen==
* José Carreras-pris in 2003
* Leukemia Society of America Award
* Damasheck- pris van de Amerikoanse Veriènihing voo Ematolohie
* Ièredoctoroat an de [[KULeuven]] in 2003
* Vlerick award in 2005

==Externe koppelienge==
* [http://www.kuleuven.ac.be/patroonsfeest/2003/eredoctores/Verfaillie.htm Laudatio voo Catherine Verfaillie]
* [http://www.uzleuven.be/nieuws/index.cfm?&objectid=CF7EBBCE-F18D-4986-BD6B41C46C48E280 Persbericht openinge SCIL]

[[Category:Wetenschapper|V]]
[[Category:Ippr|V]]
