{{Beg}}
{{Veranderplat|Brugs}}

'''De Vorstinnen van Brugge''' was e reekse ip de [[BRT]] die uut 13 deêln bestond. 't Verhoal is gebaseerd ip de vertelliengen van [[Maurits Sabbe]]: Het kwartet der Jacobijnen, De nood der Bariseeles, Caritate en Een mei van vroomheid. De bewerkienge vo TV wer gedoan deur [[Maurits Balfoort]]. In De Vorstinnen van Brugge stoat de bevolkienge van [[Brugge]] van 1894 toe an 1923 centroal, van de klêene en grôote burgerye toe 't werkvolk. 'tgeen dat ze ollemolle gemêenschappelik en is e soortement van preusheid en oogartigheid da zelfst van de geweune werkvrouwn e vorstinnen zoe maakn. De reekse wer vo 't êest uutgezoenn in oktober 1972. 't Was in dienen tyd nog volledig in 't zwart/wit te doên en d'acteurs klaptegen ollemolle [[ABN]] met uutzoenderienge van Willy Lustenhouwer die af en toe e woordje Brugs dertussn mochte placeern. Begun 2004 en ze nog e ki olle afleeveriengn eroald ip de [[VRT]]. 

==Verhoal==
<p>Edgar Onghenae is e wever uut Gent die doa buutngesmeetn is gewist ip zyn werk omdat ie tevele boel zochte me zyn boazn. In Brugge goat ie in dienste by Theo Van Waefelghem, e kleene industrieel met ambitieje. Theo beweegt em in de beetre Brugse burgery tope me zyn vrowwe. Van Waefelghem ed ôok nog e broere Adelin genaamd, die nie hêlegans goe was in zyn kop ma toch getrowd was me Marie-Louise. Andere belangryke figeurn in 't verhoal zyn de kunstzinnige en aristocratische dokteur Spilliaert en zyn snelle dochter Ida, en e leeroare uut 't atheneum Jan Neys.<br>
<br>
Edgar Onghenae eurt em e koamer by den erbergier Ward Bariseele. Doa leert ie Stientje, de dochter van den erbergier zyn broere Fons, die zyn vrowwe verloorn adde moa nog 2 zeuns ad: Jean-Baptiste en Monne. Diene latste was e bitje achterlik en d'apothekersklerke Quickelborne ad em oender zijn oarm genoomn. Edgar goat uutendelik met zyn ideeën vo serieus wa spillement zorgn in Brugge.</p>

==Acteurs==
:Jo De Meyere (Edgar Onghenae)
:Johan Van der Bracht (Theo Van Waefelghem)
:Ann Petersen (de vrowwe van Theo)
:Jan Pauwels (Adelin Van Waefelghem)
:Marilou Mermans (Marie-Louise Van Waefelghem)
:Albert Hanssens (Spilliaert)
:Dora Van der Groen (Ida Spilliaert)
:Domien De Gruyter (Jan Neys)
:Rik De Coene (Ward Bariseele)
:Carmen Jonckheere (Stientje Bariseele)
:[[Gerard Vermeersch]] (Fons Bariseele)
:Jan Vermeersch (Jean-Baptiste Bariseele)
:Geert Lommée (Monne)
:Luc Philips (Quickelborne)
:[[Willy Lustenhouwer]] (dienstbode Lapouter)

[[Categorie:TV-serie]]
[[Categorie:Brugge]]
