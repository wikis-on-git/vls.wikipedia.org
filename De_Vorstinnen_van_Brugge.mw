{{Veranderplat|Brugs}}

'''De Vorstinnen van Brugge''' was e reekse ip de [[BRT]] die uut 13 dêeln bestound. 't Veroal is gebaseerd ip de vertelliengn van [[Maurits Sabbe]]: ''Het kwartet der Jacobijnen'', ''De nood der Bariseeles'', ''Caritate'' en ''Een mei van vroomheid''. De bewerkienge vo de TV wer gedoan deur [[Maurits Balfoort]]. In De Vorstinnen van Brugge stoat de bevolkienge van [[Brugge]] van 1894 toe an 1923 centroal, van de klêne en grôte burgerie toe 't werkvolk. Wa dan ze ollemolle gemêenschappelik en is e soortement van preusheid en oogertigheid da zelfst van de geweune werkvrouwn e vorstinne zoe maakn. De reekse wer vo den êeste ke uutgezoendn in oktober 1972. 't Was in dien tyd nog hêlegangs in 't zwart/wit te doen en d'acteurs klaptegen ollemolle [[ABN]] met uutzounderienge van [[Willy Lustenhouwer]] die nu en ton e wordje Brugs dertussn mochte placeern. Begun 2004 en ze nog e ki olle afleeveriengn eroald ip de [[VRT]]. 

==Veroal==
<p>Edgar Onghenae is e wever uut Gent die doa buutngesmeetn is gewist ip zyn werk omdat ie tevele boel zochte me z'n boazn. In Brugge goat ie in dienste by Theo Van Waefelghem, e klênen industrièl met ambitie. Theo beweegt em in de beetre Brugse burgerie t'ope me z'n vrouwe. Van Waefelghem et ôok nog e broere Adelin genaamd, die nie hêlegans juste was in zyn kop mo toch getrouwd was me Marie-Louise. Andere belangryke figeurn in 't verhoal zyn de kunstzinnige en aristocratische dokteur Spilliaert en z'n snelle dochter Ida, en e lêroare uut 't atheneum Jan Neys.<br>
<br>
Edgar Onghenae eurt em e koamer by den erbergier Ward Bariseele. Doa leert ie Stientje, de dochter van den erbergier z'n broere Fons, die z'n vrouwe verloorn was moa nog 2 zeuns ad: Jean-Baptiste en Monne. Diene latste was e bitjen achterlik en d'apothekersklerke Quickelborne ad em ounder z'n oarm gepakt. Edgar goat uutendelik met zyn ideeën vo serieus wa spillement zorgn in Brugge.</p>

==Acteurs==
:Jo De Meyere (Edgar Onghenae)
:Johan Van der Bracht (Theo Van Waefelghem)
:Ann Petersen (de vrowwe van Theo)
:Jan Pauwels (Adelin Van Waefelghem)
:Marilou Mermans (Marie-Louise Van Waefelghem)
:Albert Hanssens (Spilliaert)
:Dora Van der Groen (Ida Spilliaert)
:Domien De Gruyter (Jan Neys)
:Rik De Coene (Ward Bariseele)
:Carmen Jonckheere (Stientje Bariseele)
:[[Gerard Vermeersch]] (Fons Bariseele)
:Jan Vermeersch (Jean-Baptiste Bariseele)
:Geert Lommée (Monne)
:Luc Philips (Quickelborne)
:[[Willy Lustenhouwer]] (dienstbode Lapouter)

[[Categorie:TV-serie]]
[[Categorie:Brugge]]
