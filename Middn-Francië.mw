[[Ofbeeldienge:Verdrag van Verdun.jpg|thumb|400px|Middn-Francië in ‘t groen]] 
'''Middn-Francië''',  ‘t Middnryk of  Lotharingn, (Latyn, ''Lotharii Regnum''), was ’t ryk da genoemd was achter Lotharius I. 

In [[843]], by ‘t [[Verdrag van Verdun]], wierd ‘t land van de [[Frankn]]  verdeeld ounder de drie zeuns van Lodewyk den Vroomn.
Lotharius, d’n oudstn, kreeg 't Middnryk en was ôok keizer over hêel ‘t [[Frankisch Ryk]].

’t Keuninkryk è nie lange bestoan en [[West-Francië|West]]- en [[Oost-Francië]] èn lange gevochtn vô de gebiedn.

[[Hendrik I de Veugeloare]] kost uuteindelik de verdeelde gebiedn were verenign en brocht z’ounder de Duutsche krone, en ’t Duuts [[Illig Rôoms Ryk]] ounder z’n zeune Otto I.

D’r zyn nog duusd joar discussies gewist tusschn [[Frankryk]] en [[Duutsland]] over Lotharingn. 

‘t Ryk bestound uut:
* de [[Nederlandn]]  mè Luxemburg en België (zounder ‘t [[groafschap Vloandern]]), met de [[Schelde]] ols grenze,  
* De Duutsche gebiedn ten westn van de Reyn, met de steedn lik [[Keuln]], [[Aakn]], Kleef  en Trier.
* Elzas
* Bourgondië
* Franche-Comté
* Rhône-Alpes
* Provence 
* ‘t westelik stik van [[Zwitserland]]
* Nôord-Itoalië
==Verdelienge  in 855==
[[Ofbeeldienge:Teilung Lotharingiens.png|thumb|250px|Verdrag van Prüm]]
[[Ofbeeldienge:843-870 Europe.jpg|thumb|250px|’t Verdrag van Verdun in 843 en ’t Verdrag van Meerssen in 870]]
O Lotharius I in 855 stierf, wierd volgns de Salische Wet, ’t Middnryk verdêeld ounder z’n drie zeuns met ‘t verdrag van Prüm.
*Lotharius II kreegt de Lêge Landn en Elzas-Lotharingn, ounder de noame Keuninkryk Lotharingn.
*Lodewyk II  kreeg [[Itoalië]] met de keizerstitel, keizer van ‘t [[Karoliengers|Karolingisch]] [[Illig Rôoms Ryk]]
*Karel van Provence kreegt de Provence, Arles en e grôot stik van Bourgondië.
==Ende van Middn-Francië==
De drie zeuns van Lotharius I aan gin zeuns vor under ip te volgn.
* Karel van Provence  stierf in 863. Zyn gebiedn wierdn verdêeld ounder z’n broers  Lotharius II en Lodewijk II.
*Lotharius II stierf in 869. In 870 wierdn,  met ’t Verdrag van Meerssen, z’n gebiedn  verdêeld ounder z’n nounkels, Lodewyk den Duuts van Oost- en Karel den Kletsn van West-Francië. Lodewyk d’n Duuts kreegt de gebiedn van de Nederlandn, die ’t ertogdom Neder-Lotharingn vormdn. De Schelde vormde de grenze tusschn Frankryk en ’t Duuts Ryk (loater ’t Duuts Illig Rôoms Ryk in 962 ounder Otto I)
*Keizer Lodewyk II stierf in 875. Zyn gebiedn gingn noa Karloman van Oost-Francië, de zeune van Lodewyk den Duuts. Karel den Kletsn  gink noa Rome vor em tout Keizer van 't Illig Rôoms Ryk (875-877) te loatn kroonn. 
Da was ’t ende van ‘t Keuninkryk Lotharingn.
[[categorie:Frankisch Ryk]]

[[ca:Lotaríngia]]
[[cs:Lotharingie]]
[[da:Mellemfranken]]
[[de:Lotharii Regnum]]
[[en:Lotharingia]]
[[es:Lotaringia]]
[[eu:Lotaringia]]
[[fi:Lotharingia]]
[[fr:Lotharingie]]
[[gl:Lotarinxia]]
[[it:Lotaringia]]
[[ja:ロタリンギア]]
[[nl:Midden-Francië]]
[[no:Lotharingia]]
[[pl:Państwo środkowofrankijskie]]
[[pt:Lotaríngia]]
[[sr:Лотарингија]]
[[sv:Lotharingia]]
