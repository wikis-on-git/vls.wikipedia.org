'''Stive Vermaut''' ([[Ostende (stad)|Ostende]], [[22 oktober]] [[1975]] - [[Roeseloare]] [[30 juni]] [[2004]]) wos nen [[West-Vloandern|West-Vlamsche]] coureur uut [[Ichtegem]], die vôorol bekend es deur zyn vroegtydig overlydn deur nen artstilstand. Doarvôorn wos 't ie ol gestopt me koersn voo artklachtn.

Stive Vermaut eit zyn (korte) carrière begonn by de Lombarden, de jeugdploeg van [[Michel Pollentier]]. In [[1998]] begost ie als beroepscoureur by [[Vlaanderen 2002]]. In [[1999]] won 't ie de bergprys in de [[Ronde van de Toekomst]]. 
In [[2000]] krêegn e contract by US Postal. Doa voen ze nem juste ni goed genoeg en ne moest in [[2001]] veruuzn na Lotto.
In de [[Tour de France]] van 2001, et 'n schône dingn etoogd. En attakkeerde dikkers en in de Pyreneejn et 'n e straf nummer opevoerd da nem vele tydwinste opleverde. In 't eindklassement wos 'n 36sn.

Achter dat ze in 2002 een angeboorn artafwykienge by em vaststeldn, es 't ie gestopt me koersn. Achter een onderzoek van specialistn in [[Amerika]] eit ie nog een korte come-back gemakt in [[2003]]. Moar ton dat ie weer probleemn kreeg es 't ie begonnen me een fietszoake. Ip [[13 juni]] [[2004]] es 't ie in coma gerakt deur nen artstilstand en iets loater es 't ie ton gestorven.

== Zyn ploegn ==
* 1997: Vlaanderen 2002 - Eddy Merckx (sedert 1 september; stagiair)
* 1998: Vlaanderen 2002 - Eddy Merckx 
* 1999: Vlaanderen 2002 - Eddy Merckx
* 2000: US Postal Service 
* 2001: Lotto - Adecco 
* 2002: Lotto - Adecco
* 2002: Palmans - Collstrop (sedert 7 ogustus)

== Overwinniengn ==
* 1996: Drie Zustersteden
* 1996: 5de etappe Tour de Namur
* 1997: 1ste etappe Volta Ciclista Internacional a Lleida ([[Spanje]])
* 1997: 6de etappe Tour de Namur
* 1999: 1ste etappe Circuit des Mines ([[Vrankryk]]), zyn ênigste zege by de profs

[[Category:West-Vlamsche coureur|Vermaut, Stive]]
[[category:Ichtegem]]

[[nl:Stive Vermaut]]
