{{Taxobox |Zwien
|afbeelding=Sow and five piglets.jpg
|afbeeldingtekst=Zeuge me vuf biggetjes
|rijk=[[Dieren (rijk)|Animalia]] (Beestn)
|stam=[[Chordata]] (Chordabeestn)
|klasse=[[Mammalia]] (Zoogdiern)
|orde=[[Artiodactyla]] (Eevnoevihen)
|familie=[[Suidae]] (Zwiens)
|geslacht=''[[Echte zwiens|Sus]]''
|w-naam=''Sus scrofa''
|auteur=[[Carolus Linnaeus|Linnaeus]]
|datum=1758
}}
't '''Zwien''' (''Sus scrofa domesticus'') of '''Zwin''' (ZO WVL) is e [[domesticatie|gedomesticeerd]] [[wild zwien]]. Zwiens werdn 5000 toe 7000 joar geleedn voe 't eest gedomesticeerd. Zwiens kriegn soms de weet'nschappelike noame ''Sus scrofa'', moa sommigte auteurs gebruuk'n die noame allêene voe wilde zwiens. Ip verschillende plekk'n ip de wereld zien temme zwiens were verwilderd gerakt.

''Sus scrofa''' è vier oendersôorten, die in verschillnde geogroafische gebiedn vôornkomn:
* ''Sus scrofa scrofa'' (West-Afrika, Europa)
* ''Sus scrofa ussuricus'' (Noord-Azië en Japan)
* ''Sus scrofa cristatus'' (Kljeen-Azië en Indië)
* ''Sus scrofa vittatus'' (Indonesië)

E vrowwelik zwien wordt e '''zeuge''' genoemd, e mannelik ne '''beer''' of '''beir''' (ZO WVL), e jong wordt '''vikk'n''' genoemd.

==Kwêek==
En zwin es êen van de mêest stress-gevoelige bêesten da we ken. Doarom wirdn ze lankstom minder buten gekwêekt. An den universiteit van Gent zoeken ze ol joaren noa middels om de stress-gevoeligheid te verminderen.
<br>Oater ne warmen luchtballon ip minder dan onderd meiters overvliegt keun z'al in paniek sloan en wegstormen, tweirs deur afsleutingen en stekkerdroadn. Achternoa zeun ze goe vôo de nôodslacht.
<br>En zwin da geslacht wird onder stress geeft slicht vlêes da allêene moa goe es voe in charcuterie te droaien; doarom briengt het ôok nie vele ip. 
<br>Om gêen stress t'ein wirden de mêeste zwins twolf uren vôorn de slacht ingespeit me 'n  kalmeriengsmiddl. Daddes êen van de redens woarom da zwinevlêes mêer en mêer noa medikamenten smoakt.
<br>Omdat t'vlêes vanne volwass'n beir geweunlik nie smoakelik is, castreren ze mêestal de mannelike vikkens oan ze 'n poar weken oud zin. 't gevolg es rustiger stallen en mêer en verkôopboar vlêes. Da castreren of 't ofsnien van de teelbollen gebeurt anno 2006 me 'n hêel scherp meske of 'n kniptangske; de vikkens tieren 5 seconden en doen ton were vôort lik geweunlik. 't es nie bekend oanze tieren van benouwdighie of van 't zêer.
<br>Natuurlik zin de groene en de dierebeschermers doa nie hêel mee akkôord, moa van d'alternatieven lik verdôovienge of castrerienge me medicamenten zin de gevolgen en residuen in 't vlêes nie goe bekend.

==Varia==
Ip sommigste plekken wirdt an cirkelzoage oak an zwin genoemd.
<br>Et zwien uuthangen es drienken en eten vôo toe, gêen manieren ein.
<br>Et zwienoar wordt gebrukt om der schilderbustels van te moaken.
<br>Het vel van't zwien wordt nog vele gebrukt vôo industrieel leer, bevôorbeeld vôo de goekôope werkandschoenn.
<br>Zwienen zin stif goeie speurneuzen en gebrukt om truffels, minen en andr ontploffiengsteug ip te sporen.
<br>Et sperma van den beer wordt vele gebrukt in de parfumindustrie omwille van zin "geurfixatie" eignschappn.

==Et zwin==
{{infobox Streekvarianten|
|nl-woord=Zwijn
|figuur=
|toaln=[[Kortriks]]<br />[[?]]
|utsproakn=Zwin<br />Zwien
|}}
't Zwien es e vrji belankrike bêeste vô de Westvloamingn.  Z'ein der zelst e ploate van emak:

:et zwin es et schôonste der bêesten 
:zonder varken wa zoe me wieder zin 
:geit ze nodig op ol onze fêesten 
:en keet olles zo geirn vant zwin 

:smot, vet, espe en spek 
:ofvlêes koteletten en paté 
:smot, vet, espe en spek 
:ofvlêes koteletten en paté 
:worsten en bloelink en vette derms 
:skeutelvlêes en zwinnepôot 
:worsten en bloelink en vette derms 
:skeutelvlêes en zwinnepôot 

:ei gie nog da bêestje zien slokken 
:tes oltid zô ip zin gemak 
:et jeunt em in zop en in brokken 
:zin pôotjes stoan ôok in den bak 

:int zwinnekot ge zoet do wegslieren 
:nie da de zwins daarmee afzien 
:ze wroeten, ze zoent al ommekêrren 
:oe vulder oe skôonder om zien 

:smot, vet, espe en spek 
:ofvlêes koteletten en paté 
:smot, vet, espe en spek 
:ofvlêes koteletten en paté 
:worsten en bloelink en vette derms 
:skeutelvlêes en zwinnepôot 
:worsten en bloelink en vette derms 
:skeutelvlêes en zwinnepôot 

:een plaatje dat ôok nog kan tellen 
:voor 's winters oes vlees gerêed te doen 
:een skôon stikske zwinnerauwelle 
:me kolen gestoofd met anjoen 

:die geirnaars ke kan ginne mêe rieken 
:en koeitonge, kwil gin mêe zien 
:en zwig mie van hoaze of kieken 
:mo geef mie een brokske vant zwin 

:smot, vet, espe en spek 
:ofvlêes koteletten en paté 
:smot, vet, espe en spek 
:ofvlêes koteletten en paté 
:worsten en bloelink en vette derms 
:skeutelvlêes en zwinnepôot 
:worsten en bloelink en vette derms 
:skeutelvlêes en zwinnepôot 

[[Categorie:Zwien]]
[[Categorie:Vee]]
[[ar:خنزير]]
[[ast:Gochu]]
[[bg:Свиня]]
[[bo:ཕག་པ་]]
[[br:Pemoc'h]]
[[ca:Porc]]
[[cs:Prase domácí]]
[[cy:Mochyn]]
[[da:Svin]]
[[de:Hausschwein]]
[[en:Domestic pig]]
[[eo:Porko]]
[[es:Sus domesticus]]
[[fa:خوک]]
[[fi:Sika]]
[[fr:Porc]]
[[gd:Muc]]
[[he:חזיר]]
[[id:Babi]]
[[io:Porko]]
[[it:Sus domesticus]]
[[ja:ブタ]]
[[ko:돼지]]
[[ku:Beraz]]
[[la:Porcus]]
[[lt:Kiaulė]]
[[ms:Babi]]
[[nds:Swien]]
[[nds-nl:Varken]]
[[nl:Varken]]
[[no:Gris]]
[[oc:Sus scrofa domesticus]]
[[pdc:Sau]]
[[pl:Świnia]]
[[pt:Porco]]
[[ru:Свинья домашняя]]
[[sc:Porcu]]
[[scn:Porcu]]
[[simple:Pig]]
[[sr:Свиња]]
[[sv:Tamsvin]]
[[th:สุกร]]
[[tr:Domuz]]
[[uk:Свиня свійська]]
[[vi:Chi Lợn]]
[[zh:猪]]
[[zh-min-nan:Ti]]
[[zh-yue:豬]]
