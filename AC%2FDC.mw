'''AC/DC''' is een [[Australische]] ardrockgroep, ol noemn ze't zeve wel roknrol (''It's A Long Way To The Top (If You Wanna Rock & Roll)'').

==Geschiedenisse==
AC/DC is in 1973 upgericht in Sydney deur Malcolm Young. Das ne gitarist, uut e muzikale emigrantnfamilie uut [[Schotland]]. D'n êestn bekendn zanger van de groep wos Bon Scott. AC/DC ad in eigen land rechtuut vele succes.
==Leed'n==
De groep bestoat ut zanger Brian Johnson (sedert 1980, achter de dôod va Bon Scott), de broers Angus en Malcolm Young (gitaar), Phil Rudd (drums) en Clyff Williams (basgitaar). Zieder weunn nu een heel ende uut elkaar. Johnson e Williams weun in [[Amerika]], Angus in [[Olland]] (en is etrouwd medden Ollansche), Malcolm in [[Iengeland]], Rudd in [[Nieuw-Zêeland]].

== De noame en de controversje ==
De name ''AC/DC'', die stoat vôor ''Alternating Current/Direct Current'' (wisselstroom/gelykstroom), eet de zuster van Angus en Malcolm , Margaret, bepeisd. Zad da geleezn up een elektrisch toestel. Sommige religieuze figuurn en AC/DC probeern te koppeln an satanisme (AC/DC = ''Anti-Christ/ Devil's Child(ren)'', of oek nog ''After Christ/Devil Comes'' of ''Anti Christ/Death to Christ''). Mor de groep eet gezeid da 't ol gin woar is en da 't up undr system werkt wuk da ziedr zegn.

== Bekende nummers ==
* Whole Lotta Rosie (1977)
* Highway to Hell (1979)
* Thunderstruck (1990)

== Gimmicks ==
* Angus Young lopt op 't podium ossan roend in e schoolkostuumptje. E doet nu en toen oek de ''duckwalk'', e dansje da Chuck Berry uutgevoen et.
* Brian Johnson droagt ossan e klaksje op zien oofd.
* Bie ''Whole Lotta Rosie'' (dad over en oere goat), bloazn ze e kweetnie oe grôote pup'up (me nie ol te vele klêers an).
* Nunder uptreens endigen ossan me ''For Those About To Rock (We Salute You)''. 't Stoan toene kannongs upt podium, die vele leevn moakn, ider kêe da Brian Johnson ''Fire'' roept.

== In Belgje ==
* 'n Latste kêe danze in Belgje espeeld en (in Flanders Expo in [[Gent]] in 2000), is er êen van nunder faans van e tribune evoln en ne wos me zen oar. 
* Z'en oek ol êentege kêers in West-Vloandern espeeld. In 1977 deenz'uptreens in [[Poperienge]], [[Erdryke]] en [[Oarelbeke]]. In 1978 wost in [[Kookloare]] te doen.

== Externe koppelienge ==
*[http://www.acdcrocks.com/ Officieeln website]

[[Categorie:Metal]]

[[bar:AC/DC]]
[[bg:AC/DC]]
[[br:AC/DC]]
[[bs:AC/DC]]
[[ca:AC/DC]]
[[cs:AC/DC]]
[[da:AC/DC]]
[[de:AC/DC]]
[[el:AC/DC]]
[[en:AC/DC]]
[[eo:AC/DC]]
[[es:AC/DC]]
[[et:AC/DC]]
[[fi:AC/DC]]
[[fr:AC/DC]]
[[gl:AC/DC]]
[[he:AC/DC]]
[[hr:AC/DC]]
[[hu:AC/DC]]
[[id:AC/DC]]
[[it:AC/DC]]
[[ja:AC/DC]]
[[ko:AC/DC]]
[[lb:AC/DC]]
[[lt:AC/DC]]
[[lv:AC/DC]]
[[nl:AC/DC]]
[[no:AC/DC]]
[[pl:AC/DC]]
[[pt:AC/DC]]
[[ro:AC/DC]]
[[ru:AC/DC]]
[[simple:AC/DC]]
[[sk:AC/DC]]
[[sl:AC/DC]]
[[sr:AC/DC]]
[[sv:AC/DC]]
[[tr:AC/DC]]
[[uk:AC/DC (гурт)]]
[[zh:AC/DC乐队]]
