'''AC/DC''' is een [[Australische]] ardrockgroep, ol noemn ze't zeve wel rock 'n roll (''It's A Long Way To The Top (If You Wanna Rock & Roll)'').

==Geschiedenisse==
AC/DC is in 1973 upgericht in Sydney deur Malcolm Young. Da's ne gitarist, uut e muzikale emigrantnfamilie uut [[Schotland]]. D'n êestn bekendn zanger van de groep wos Bon Scott. AC/DC ad in eigen land rechtuut vele succes.

==Leed'n==
De groep bestoat uut zanger Brian Johnson (sedert 1980, achter de dôod va Bon Scott), de broers Angus en Malcolm Young (gitaar), Phil Rudd (drums) en Clyff Williams (basgitaar). Zyder weunn nu een heel ende uut mekoar. Johnson e Williams weun in [[Amerika]], Angus in [[Olland]] (en is etrouwd met een Ollansche), Malcolm in [[Iengeland]], Rudd in [[Nieuw-Zêeland]].

== De noame en de controversje ==
De name ''AC/DC'', die stoat vôor ''Alternating Current/Direct Current'' (wisselstroom/gelykstroom), eet de zuster van Angus en Malcolm (Margaret) bepeisd. Z'ad da geleezn up een elektrisch toestel. Sommige religieuze figuurn en AC/DC probeern te koppeln an satanisme (AC/DC = ''Anti-Christ/ Devil's Child(ren)'', of oek nog ''After Christ/Devil Comes'' of ''Anti Christ/Death to Christ''). Mor de groep eèt gezeid da 't ol gin woar is en da 't up undr system werkt wuk da zyder zeggn.

== Bekende nummers ==
* Whole Lotta Rosie (1977)
* Highway to Hell (1979)
* Thunderstruck (1990)

== Gimmicks ==
* Angus Young lopt op 't podium ossan round in e schoolkostuumtje. E doet nu en toen oek de ''duckwalk'', e dansje da Chuck Berry uutgevoen et.
* Brian Johnson droagt ossan e klaksje op zyn oofd.
* By ''Whole Lotta Rosie'' (dat over en oere goat), bloazn ze e kweetnie oe grôte pup'up (me nie ol te vele klêers an).
* Nunder uptreens endigen ossan me ''For Those About To Rock (We Salute You)''. 't Stoan toene kannongs up 't podium, die vele leevn moakn, ider kêe da Brian Johnson ''Fire'' roept.

== In Belgje ==
* 'n Latste kêe dan ze in [[België|Belgje]] espeeld en (in Flanders Expo in [[Gent]] in 2000), is er êen van nunder faans van e tribune evolln en ne wos me zyn oar. 
* Z'en oek ol êentige kêers in West-Vloandern espeeld. In 1977 deen z'uptreens in [[Poperienge]], [[Erdryke]] en [[Oarelbeke]]. In 1978 wos 't in [[Kookloare]] te doen.

== Externe koppelienge ==
*[http://www.acdcrocks.com/ Officieeln website]

[[Categorie:Metal]]
[[Categorie:Hardrock]]
[[Categorie:Groep uut Austroalië]]

[[ar:AC/DC]]
[[bar:AC/DC]]
[[bg:AC/DC]]
[[br:AC/DC]]
[[bs:AC/DC]]
[[ca:AC/DC]]
[[cs:AC/DC]]
[[da:AC/DC]]
[[de:AC/DC]]
[[el:AC/DC]]
[[en:AC/DC]]
[[eo:AC/DC]]
[[es:AC/DC]]
[[et:AC/DC]]
[[fa:ای‌سی/دی‌سی]]
[[fi:AC/DC]]
[[fr:AC/DC]]
[[gl:AC/DC]]
[[he:AC/DC]]
[[hi:एसी/डीसी]]
[[hr:AC/DC]]
[[hu:AC/DC]]
[[id:AC/DC]]
[[it:AC/DC]]
[[ja:AC/DC]]
[[ka:AC/DC]]
[[ko:AC/DC]]
[[lb:AC/DC]]
[[lt:AC/DC]]
[[lv:AC/DC]]
[[nah:AC/DC]]
[[new:एसि/डिसी]]
[[nl:AC/DC]]
[[nn:AC/DC]]
[[no:AC/DC]]
[[pl:AC/DC]]
[[pt:AC/DC]]
[[ro:AC/DC]]
[[ru:AC/DC]]
[[simple:AC/DC]]
[[sk:AC/DC]]
[[sl:AC/DC]]
[[sq:AC/DC]]
[[sr:AC/DC]]
[[sv:AC/DC]]
[[tr:AC/DC]]
[[uk:AC/DC]]
[[uz:AC/DC]]
[[zh:AC/DC]]
