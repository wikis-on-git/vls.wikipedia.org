[[Ofbeeldienge:Brugs Beertje van de Loge.jpg|thumb|<center>'t Bertje van de Loge]]
[[Ofbeeldienge:Wapenschild Brugge Burg.jpg|thumb|<center>Stadswoapn van Brugge ip d' oude Civiele Griffie ip de [[Burg (Brugge)|Burg]]]]
De '''legende van den Brugschn beir''', goat over d’ountvoerienge van Judith deur [[Boudewyn I van Vloandern|Boudewyn met den Yzern Oarm]]. Volgns de legende is den beir den oudstn beweuner van [[Brugge]].

==De legende==

In de wienter van [[861]] ountvoerde Boudewyn [[Judith van West-Francië]] uut Senslis. Ze was de dochter van [[Karel den Kletsn]], de keunienk van [[West-Francië]].

Ze vluchtegn êest no de [[Vloanderngouwe]]. In de streke was ter ol e hêel ende e grôotn beir gesignaleerd buutn de meurn van Brugge.

On z’in de bussn van [[Beirnem]] kwoamn, wierdn z’overvolln deur e grôotn beir. ’t Was gin ysbeir, mor e bruunn beir die wit was deur de snêeuw.

Judith, die ook wit was, mo van schrik, stound te beevn ip eur bêenn teegn ’n boom. Ip ’t moment da den beir begost te brulln en rechte kwam ip z’n achterste pôotn vor an te volln, stak Boudewyn me z’n lanse, en den beir wierd zo krachtig deurbôord dat ’n vaste zat an den boom. Je brulde vo de latste ki.


Loater is d’Orde van de Wittn Beir, de ridderlikke steekspelverênigienge, gesticht in de [[Poortersloge]]. ’t Bild van ''’t Bertje van de Loge'' stoa nog olsan in de gevel. 

Den beir stoat ook in 't [[stadswoapn van Brugge]].
[[Categorie:Legende]]
[[Categorie:Brugge]]
