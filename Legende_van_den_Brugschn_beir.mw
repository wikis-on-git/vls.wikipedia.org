[[Ofbeeldienge:Brugs Beertje van de Loge.jpg|thumb|<center>'t Bertje van de Loge]]
De '''legende van den Brugschn bèèr''', goat over d’ountvoerienge van Judith deur [[Boudewyn I van Vloandern|Boudewyn met den Yzern Oarm]]. Volgns de legende is den bèèr den oudstn beweuner van [[Brugge]].

==De legende==

In de wienter van [[861]] ountvoerde Boudewyn [[Judith van West-Francië]] uut Senslis. Ze was de dochter van [[Karel den Kletsn]], de keunienk van [[West-Francië]].

Ze vluchtegn êest no de [[Vloanderngouwe]]. In de streke was ter ol e hêel ende e grôotn bèèr gesignaleerd buutn de meurn van Brugge.

On z’in de bussn van [[Beirnem]] kwoamn, wierdn z’overvolln deur e grôotn wittn bèèr. ’t Was gin ysbèèr, mo de bruunn bèèr, die wit was deur de snêeuw.

Judith, die ook wit was, mo van schrik, stound te beevn ip eur bêenn teegn ’n boom. Ip ’t moment da den bèèr begost te brulln en rechte kwam ip z’n achterste pôotn vor an te volln, stak Boudewyn me z’n lanse, en den bèèr wierd zo krachtig deurbôord dat ’n vaste zat an den boom. Je brulde vo de latste ki.


Loater is d’Orde van de Wittn Bèèr, de ridderlikke steekspelverênigienge, gesticht in de [[Poortersloge]]. ’t Bild van ''’t Bertje van de Loge'' stoa nog olsan in de gevel. 

Den bèèr stoat ook in 't [[stadswoapn van Brugge]].
[[Categorie:Legende]]
[[Categorie:Brugge]]
