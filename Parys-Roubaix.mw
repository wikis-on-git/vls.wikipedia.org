'''Paries-Roebei''' (Nederlands: ''Parijs-Roubaix'') is e koerseklassieker in 't nôorn va Vrankriek. 'n Koers is setoe ekend voe ze vele kosschieboan, tussen Compiègne (woa datn start nu ligt, omda Paries te verre is) en Roebei (woa dan de koereurs ankomn up de piste).

De bekenste bienoeme van Paries-Roebei is ''d'Elle van 't Nôorn'', e noame die egeevn is deur e joernaliest die achtern Ôorloge stief oender 'n indruk wos van olles die in de streke kapot eschootn wos.

==Bekende kosschieboan==
*Bus van Wallers-Arenberg (Museeuw ed ier eki erg evoln en ze knieschieve ebrookn)
*Carrefour de l'Arbre
*Mons-en-Pévèle
*Rue de l'Abattoir (nie de offieciële noame, 't zien 2 stikn, nie verre van Orchies)

==Mesjeu Paries-Roebei==
Geetn Devloamienk (Roger Devlaeminck officieel) et Paries-Roebei 4 kirs ewon en ne wos oek 4 kris 'n twin. En ed in totoal 14 kirs mei-edoan en doavan etn mor 1 ki moetn upgeevn.

==West-Vlamsche winnoars==
*[[Johan Museeuw]] (3x)
*[[Dirk Demol]]
*[[Marc Demeyer]]
*[[Léon Vandaele]]
*[[Germain Derycke]]
*[[Maurice Desimpelaere]]
*[[Marcel Kint]]
*[[Lucien Storme]] 
*[[Gaston Rebry]]
*[[Sylvère Maes]]
*[[Julien Vervaecke]]
*[[Paul Deman]]
*[[Cyrille Van Hauwaert]]
