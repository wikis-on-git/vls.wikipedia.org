{{infobox Belgische gemêente|
|naam=Stad Blank'nberge
|officieel=Blankenberge
|kaart=[[Image:BlankenbergeLocatie.png|250px]]
|kaartbijschrift=ligginge binnen het arrondissement Brugge<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Brugge|Brugge]]
|nb=51°18'
|ol=03°07'
|opp=17,41
|inw=18.175
|mannen=47,66%
|vrouwen=52,34%
|dichtheid=1044
|0-17=15,72
|18-64=60,87
|65=23,41
|buitenlanders=2,54
|werkloos=14,71
|postcode=8370<br />8370 
|deelgemeente=Blank'nberge<br />[[Uutkerke]]
|burgemeester=Ludo Monset ([[VLD]])
|bestuur=[[VLD]], [[CD&V]]
|partijen=[[VLD]]<br />[[Socialistische Partij Anders|sp.a]]<br />[[CD&V]] [[N-VA]]<br />[[Vlaams Belang]]<br />Dwars
|zetels='''25'''<br />10<br />7<br />4<br />3<br />1
|netn=050
|web=[http://www.blankenberge.be/ www.blankenberge.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Blank'nberge''' (officieel [[Nederlands]]: ''Blankenberge'') is êen van de populairste en drukste plekk’n an de Vlamsche kust. D’r weunn mêer of 18.200 menschn.

Je zie ze van alle kant'n kommn noa ‘t strange. In ’t oogsizoen legt de NMBS zelfs speciale trengs in voe de toerist’n.
== Attraksjes ==
 
* [[Sea Life Center]], woa da je kennis makt mè 't leevn oendr woatr. Je kunt'r bêest'n bekiek'n van over hêel de weireld.
* De Lustige Velodroom, e veloboane in oet woa da je roendjes ku riejen ip kluchtige velo's. 't Ligt ip 't strange, nie verre van de Piere en 't bestoat a van 1933. De boane wordt ieder joar in septembr ofgebrook'n en i moarte weer ipgebouwd.
* De amfibiebôot
* 't [[Serpentarium]], geleegn ip de diek
* De Scute, 'n authentieke replica van 'n oede visschrsbôot lik dan ze êeuwnlange voard'n an uze kust. Je kunt er kennis moak'n met 't visschrsleevn lik dat 't vroegr was.
* De [[viertorre]] met 't zêemuseum. 'd Oedste informoatie over 'n Blank'nbergsche viertorre dateert van 1337. De viertorre van 1872 is in 1944 gedynamiteerd gewist deur de Duutschers en in 1950 weer ipgebouwd. 't "Zêegenootschap", e club die gepassioneerd is deur 't leevn ip zêe krêeg in 1994 de toeloatienge vor e "zêemuseum" en "nautisch en didactisch informoatiecenter" in 't viertorregebouw ip te richt'n. Dr angt ook e gedenkploate vo weireldzeiler [[Staf Versluys]] en 'n ipschrift ter êre van [[Jacques Brel]], moat en leeftiedgenôot van Versluys mette zelfste passie vo zeiln.

== Bezienswoardigheed'n ==
* De jachtoavn
* De [[Piere]]
* De twêe estacades (staketsels) woa dat de voargeule tusschen lopt. Ze zin vernield gewist deur de Duutschers ip 't ende van WO2 en volledig erbouwd. 't Ôosterstaketsel in begun joaren 1950 in oet en 't westerstaketsel begun joaren 1970 in betong.
* 't Strange
* De Cazjeno
* De Paravang, e sierlijk bouwsel uut de Belle Epoque periode. In die tied was 't kusttoerisme nog elitair. De noame komt van 't Frans "paravent" = wiendscherm. Je kunt 'r angenoam zitt'n mè zicht ip de jachtoavn en 't Leopoldpark.
* 't Usetje van Majutte, 't ênigste visschersusetje van Blank'nberge da bewoard gebleevn is en gerestaureerd. Pé Majutte was de lapnoame van Pieter De Bruyne, e Blank'nbergsche visscher die doa weunde mè z'n familie.
* De Fonteintjes, e nateurgebied in de duunn tusschn Blank'nberge e [[Zêebrugge]]

== Varia ==
Blank'nberge is verêeuwigd in e kluchtig liedje va [[Hugo Matthysen]]. E poar zinnetjes:<br>
''Blankenberge Blankenberge, wonderschone stad <br>
''Ik wou dat ik in m'n achtertuin zo'n Blankenberge had''<br>
''Blankenberge Blankenberge, parel aan de kust''<br>
''De mooiste plek op aarde voor wie zand met schelpjes lust''
(c) Hugo Matthysen

==Dêelgemêent’n ==
[[Uutkerke]]

==Bekende Blank'nbergenoars==
* [[Frans Masereel]], kunstenoare.
* [[David Dehenauw]], weerman.
* [[Marva]], zangeresse en zoak'nvrouwe.
* [[Luk Alloo]], TV-vedette.
* [[Pieter Aspe]], schriever, geboorn en ipgegroeid in Brugge moa weunt nu in Blan'knberge.
* [[Lucien Vankersschaever]], bekend in de basketbalweireld.

==Toale==
Tekst in 't Blank'nbergs:

't Echte Blank'nbergs is e toale die nieverans andrs gesprook'n wordt, zelfs nie in de gemeint'n dr roend, Zeibrugge, Wiendune en Uutkerke. 't Wordt biekans alleine nog deur d' oedere mênsjchn gesprook'n watta vreindig spietig is. Ook dowdjammer is dat er vele woord'n zien die verdwienn. Ojje an de joengere generoasje vroagt wattade "koetzaksje" is verstoan ze da nie mè. Alleine d'oedere weet'n dattad'n iescrème is. 
Vele blank'nbergenoars weunn nu vb. in Uutkerke vo 't drukke toerisme t'oentvlucht'n en dr zien vele toerist'n die under oede dag deure briengn an de zeije. In Blank'nberge stief vele antwerpenoars.

Nog Blank'nbergs: 'k Stoan me mn eijen beijen in de zeije. 'k Koop'n e growt browd bie de bakkr. 'k Zitt'n an 't stier van mn otto. 't Is vreindig geistig, je moet dovowren nie sjchreimn...

E Blank'nbergenoare noemt Blank'nberge: uus steedje.

==Externe koppelienge==
[http://www.blankenberge.be Website van de stad]

{{HemeentnWVL}}

[[category:Blank'nberge| ]]
[[category:Stad in West-Vloandern]]

[[br:Blankenberge]]
[[de:Blankenberge]]
[[en:Blankenberge]]
[[eo:Blankenberge]]
[[es:Blankenberge]]
[[fr:Blankenberge]]
[[nl:Blankenberge]]
[[no:Blankenberge]]
[[pl:Blankenberge]]
