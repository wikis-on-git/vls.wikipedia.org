{{plat|Blanknbergs}}

{{infobox Belgische gemêente|
|naam=Stad Blanknberge
|officieel=Blankenberge
|kaart=[[Ofbeeldienge:BlankenbergeLocatie.png|250px]]
|kaartbijschrift=Liggienge binnen het arrondissement Brugge<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Brugge|Brugge]]
|nb=51°18'
|ol=03°07'
|opp=17,41
|inw=18.175
|mannen=47,66%
|vrouwen=52,34%
|dichtheid=1044
|0-17=15,72
|18-64=60,87
|65=23,41
|buitenlanders=2,54
|werkloos=14,71
|postcode=8370<br />8370 
|deelgemeente=Blanknberge<br />[[Uutkerke]]
|burgemeester=Ludo Monset ([[VLD]])
|bestuur=[[VLD]], [[CD&V]]
|partijen=[[VLD]]<br />[[Socialistische Partij Anders|sp.a]]<br />[[CD&V]] [[N-VA]]<br />[[Vlaams Belang]]<br />Dwars
|zetels='''25'''<br />10<br />7<br />4<br />3<br />1
|netn=050
|web=[http://www.blankenberge.be/ www.blankenberge.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Blanknberge''' (officieel [[Nederlands]]: ''Blankenberge'') is ein van de populairste en drukste plekk’n an de Vlamsche kust. D’r weun'n meir of 18.300 menschn.

Je ziet ze van alle kant'n kommn noa ‘t strange. In ’t oogsizoen legt de NMBS zelfs speciale trengs in vo de toerist’n.
[[Ofbeeldienge:Belgium-blankenberge-beach-1900.jpg|thumb|left|<Center>Blanknberge strange 1900]]
== Attraksjes ==
<br clear="left"/> 
* [[Sea Life Centre]], woa da je kennis makt met 't leevn oendr woatr. Je kunt'r beist'n bekyk'n van over heil de weireld.
* De Lustige Velodroom, een vèloboane in out woa da je roendjes kun ryen ip kluchtige vèlo's. 't Ligt ip 't strange, nie verre van de Piere en 't bestoat al van 1933. De boane wordt ieder joar in septembr ofgebrook'n en in moarte weer ipgebouwd.
* De amfibiebowt, een voertuug dat ip 't land kan ryen en ip zeie kan voaren. Van ip 't strange rydt ie rechte de zeie in vor een tochtje in 't woater. De excursie deurt 30 minuut'n.
* 't [[Serpentarium]], geleegn ip de dyk
* De Scute, 'n authentieke replica van 'n oude visschrsbowt lyk dan ze eiwenlange voard'n an uze kust. Je kunt er kennis moak'n met 't visschrsleevn lyk dat 't vroegr was.
* De [[viertorre]] met 't zeimuseum. D'oudste informoasje over 'n Blanknbergsche viertorre dateert van 1337. De viertorre van 1872 is in 1944 gedynamiteerd gewist deur de Duutschers en in 1950 were ipgebouwd. 't "Zeigenowtschap", een club die gepassioneerd is deur 't leevn ip zeie kreig in 1994 de toeloatienge vor een "zeimuseum" en "nautisch en didactisch informoasjecenter" ip te richt'n in 't viertorregebouw . D'r angt ook een gedenkploate vo weireldzeiler [[Staf Versluys]] en 'n ipschrift ter eire van [[Jacques Brel]], moat en leeftydgenowt van Versluys met de zelfste passie vo zeiln.

== Beziensweirdigeed'n ==
* 'n Antrekkelyk strange met een lengte van 3,3 km. In de zomer kun je cabientjes, ligzeetls en parasols euren. Ip de dyk van 2 km lank valt er vanalles te beleevn.

* De jachtoavn, de vroegere visschersoavn van Blanknberge is uutgebouwd toet 'n moderne jachtoavn met 1000 ligplatsn.

* De twi estacades (staketsels) woa dat de voargeule tusschen lopt. Ze zyn vernield gewist deur de Duutschers ip 't ende van WO2 en volledig erbouwd. 't Owsterstaketsel begun joaren 1950 in out en 't westerstaketsel begun joaren 1970 in betong.

* De Cazjeno woa dat ook 't cultureel centrum oendergebrocht is.

* De Paravang, een sierlyk bouwsel uut de Belle Epoque periode. In die tyd was 't kusttoerisme nog elitair. De noame komt van 't Frans "paravent" = wiendscherm. Je kunt 'r angenoam zitt'n met zicht ip de jachtoavn en 't Leopoldpark.

* 't Usetje van Majutte: 't einigste visschersusetje van Blanknberge dat bewoard gebleevn is en gerestaureerd. Pé Majutte was de lapnoame van Pieter De Bruyne, een Blanknbergsche visscher die doa weunde met z'n familie.

* De Fonteintjes, e nateurgebied in de dunen tusschn Blanknberge en [[Zêebrugge]]

* De [[Piere]], 'n uniek bouwwerk met een wandelbrugge in de zeie van 350 m lank. D' eiste piere dateert van 1894 moar is in 1914 ofgebrand deur de Duutschers. In 1933 is de nieuwe piere gebouwd en in 2003 gerenoveerd. Binst de Duutsche bezettienge in WO2 negeerde de Duutscher Karl-Heinz Keseberg 't bevel van z'n overst'n vo de Blanknbergsche piere te dynamiteern. Doarom noemd'n z'em de redder van dat unicum an uze kust. Tusschn K.H. Keseberg en 't Blanknbergs stadsbestier is ter alsan e vriendschapsband bluuvn bestoan. Nu en ton kwamt'n vor e korte vakanse met z'n vrouwe en zeune en loater met z'n kleinjoengrs. In novembr 2006 kreig Blanknberge 't bericht dat de redder van de piere ip 85-joarige leeftyd gestorvn is.
[[Ofbeeldienge:Blankenberge-DePier.JPG|thumb|right|<Center>De piere van Blanknberge]]
== Varia ==
Blanknberge is vereiwigd in e kluchtig liedje van [[Hugo Matthysen]]. E poar zinnetjes:<br>
::''Blankenberge Blankenberge, wonderschone stad <br>
::''Ik wou dat ik in m'n achtertuin zo'n Blankenberge had''<br>
::''Blankenberge Blankenberge, parel aan de kust''<br>
::''De mooiste plek op aarde voor wie zand met schelpjes lust''
:::::::::::<small>(c) Hugo Matthysen

==Deilgemeint’n ==
[[Uutkerke]]

==Bekende Blanknbergenoars==
* [[Frans Masereel]], graficus.
* [[David Dehenauw]], weerman.
* [[Marva]], zangeresse en commersante.
* [[Luk Alloo]], TV-vedette.
* [[Pieter Aspe]], schryver, geboorn en ipgegroeid in Brugge moa weunt nu in Blan'knberge.
* [[Lucien Vankersschaever]], bekend in de basketbalweireld.
* [[Rudi Pillen]], kunstenoare
* [[Jules Van Paemel]], graficus
* [[Leo Van Paemel]], kunstschilder
* [[Roger Wittevrongel]], kunstschilder

==Toale==

't Echte Blanknbergs is een toale die nieverans andrs gesprook'n wordt, zelfs nie in de gemeint'n d'r roend, Zeibrugge, [[Wendune]] en Uutkerke. 't Wordt bykans alleine nog deur d'oudere menschn gesprook'n wat da vreindig spytig is. Ook dowdjammer is dat er vele woord'n zyn die verdwyn'n. A je an de joengere generoasje vroagt wat dat een "koedzaksje" is verstoan ze da nie mè. Alleine d'oudere weet'n dat dat 'n (ys)crème is. 
Vele blanknbergenoars weun'n nu in Uutkerke vo 't drukke toerisme t'oentvlucht'n. En d'r zyn vele toerist'n die under oude dag deure bringn an de zeie. In Blanknberge styf vele antwerpenoars.

Oefeninge: 'k Stoan mè m'n ein bein in de zeie. 'k Koop'n e growt browd by de bakk'r. 'k Zitt'n an 't stier van m'n otto. 't Is vreindig geistig, je moet dovowren nie schreimn...

Een Blanknbergenoare noemt Blanknberge: "uus steedje".

==Externe koppeliengn==
*[http://www.blankenberge.be Website van de stad]
*[http://www.blankenberge-online.be Blanknberge-online]

{{Gemêent'nWVL}}

[[Categorie:Blanknberge| ]]
[[Categorie:Stad in West-Vloandern]]

[[br:Blankenberge]]
[[de:Blankenberge]]
[[en:Blankenberge]]
[[eo:Blankenberge]]
[[es:Blankenberge]]
[[fr:Blankenberge]]
[[it:Blankenberge]]
[[nl:Blankenberge]]
[[no:Blankenberge]]
[[pl:Blankenberge]]
[[pt:Blankenberge]]
