{{plat|Blank'nbergs}}

{{infobox Belgische gemêente|
|naam=Stad Blank'nberge
|officieel=Blankenberge
|kaart=[[Ofbeeldienge:BlankenbergeLocatie.png|250px]]
|kaartbijschrift=Liggienge binnen het arrondissement Brugge<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Brugge|Brugge]]
|nb=51°18'
|ol=03°07'
|opp=17,41
|inw=18.175
|mannen=47,66%
|vrouwen=52,34%
|dichtheid=1044
|0-17=15,72
|18-64=60,87
|65=23,41
|buitenlanders=2,54
|werkloos=14,71
|postcode=8370<br />8370 
|deelgemeente=Blank'nberge<br />[[Uutkerke]]
|burgemeester=Ludo Monset ([[VLD]])
|bestuur=[[VLD]], [[CD&V]]
|partijen=[[VLD]]<br />[[Socialistische Partij Anders|sp.a]]<br />[[CD&V]] [[N-VA]]<br />[[Vlaams Belang]]<br />Dwars
|zetels='''25'''<br />10<br />7<br />4<br />3<br />1
|netn=050
|web=[http://www.blankenberge.be/ www.blankenberge.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Blank'nberge''' (officieel [[Nederlands]]: ''Blankenberge'') is ein van de populairste en drukste plekk’n an de Vlamsche kust. D’r weunn meir of 18.200 menschn.

Je zie ze van alle kant'n kommn noa ‘t strange. In ’t oogsizoen legt de NMBS zelfs speciale trengs in voe de toerist’n.
== Attraksjes ==
 
* [[Sea Life Center]], woa da je kennis makt mè 't leevn oendr woatr. Je kunt'r beist'n bekiek'n van over heil de wèreld.
* De Lustige Velodroom, e veloboane in out woa da je roendjes ku riejen ip kluchtige vèlo's. 't Ligt ip 't strange, nie verre van de Piere en 't bestoat a van 1933. De boane wordt ieder joar in septembr ofgebrook'n en i moarte weer ipgebouwd.
* De amfibiebôot
* 't [[Serpentarium]], geleegn ip de diek
* De Scute, 'n authentieke replica van 'n oude visschrsbôot lik dan ze eiwenlange voard'n an uze kust. Je kunt er kennis moak'n met 't visschrsleevn lik dat 't vroegr was.
* De [[viertorre]] met 't zeimuseum. 'd Oudste informoasje over 'n Blank'nbergsche viertorre dateert van 1337. De viertorre van 1872 is in 1944 gedynamiteerd gewist deur de Duutschers en in 1950 weer ipgebouwd. 't "Zeigenootschap", e club die gepassioneerd is deur 't leevn ip zeie kreig in 1994 de toeloatienge vor e "zêemuseum" en "nautisch en didactisch informoasjecenter" in 't viertorregebouw ip te richt'n. Dr angt ook e gedenkploate vo weireldzeiler [[Staf Versluys]] en 'n ipschrift ter eire van [[Jacques Brel]], moat en leeftiedgenowt van Versluys mette zelfste passie vo zeiln.

== Bezienswoardigeed'n ==

* 'n Antrekkelik strange met e lengte van 3,3 km. In de zomer kun je cabientjes, ligzeetls en parasols euren. Ip de dyk van 2 km lank valt er vanalles te beleevn.

* De jachtoavn, de vroegere visschersoavn van Blank'nberge is uutgebouwd toet 'n moderne jachtoavn mè 1000 ligplatsn.

* De twêe estacades (staketsels) woa dat de voargeule tusschen lopt. Ze zin vernield gewist deur de Duutschers ip 't ende van WO2 en volledig erbouwd. 't Owsterstaketsel begun joaren 1950 in out en 't westerstaketsel begun joaren 1970 in betong.

* De Cazjeno woa dat ook 't cultureel centum oendergebracht is.

* De Paravang, e sierlijk bouwsel uut de Belle Epoque periode. In die tied was 't kusttoerisme nog elitair. De noame komt van 't Frans "paravent" = wiendscherm. Je kunt 'r angenoam zitt'n mè zicht ip de jachtoavn en 't Leopoldpark.

* 't Usetje van Majutte is't einigste visschersusetje van Blank'nberge da bewoard gebleevn is en gerestaureerd. Pé Majutte was de lapnoame van Pieter De Bruyne, e Blank'nbergsche visscher die doa weunde mè z'n familie.

* De Fonteintjes, e nateurgebied in de duunn tusschn Blank'nberge e [[Zêebrugge]]

* De [[Piere]], 'n uniek bouwwerk met e wandelbrugge in de zeie van 350 m lank. D' eiste piere dateert van 1894 moar is in 1914 ofgebrand deur de Duutschers. In 1933 is de nieuwe piere gebouwd en in 2003 gerenoveerd. Binst de Duutsche bezettienge in WO2 negeerde de Duutscher Karl-Heinz Keseberg 't bevel van z'n overst'n vo de Blank'nbergsche piere te dynamiteern. Doarom noemd'n z'em de redder van dat unicum an use kust. Tusschn K.H. Keseberg en 't Blank'nbergs stadsbestier is ter alsan e vriendschapsband bluuvn bestoan. Nu en ton kwamt'n vor e korte vakantie mè z'n vrouwe en zeune en loater mè z'n kleinjoengrs. In novembr 2006 kreig Blank'nberge 't bericht dat de redder van de piere ip 85-joarige leeftied gestorvn is.

== Varia ==
Blank'nberge is verêeuwigd in e kluchtig liedje va [[Hugo Matthysen]]. E poar zinnetjes:<br>
''Blankenberge Blankenberge, wonderschone stad <br>
''Ik wou dat ik in m'n achtertuin zo'n Blankenberge had''<br>
''Blankenberge Blankenberge, parel aan de kust''<br>
''De mooiste plek op aarde voor wie zand met schelpjes lust''
(c) Hugo Matthysen

==Dêelgemêent’n ==
[[Uutkerke]]

==Bekende Blank'nbergenoars==
* [[Frans Masereel]], kunstenoare.
* [[David Dehenauw]], weerman.
* [[Marva]], zangeresse en zoak'nvrouwe.
* [[Luk Alloo]], TV-vedette.
* [[Pieter Aspe]], schriever, geboorn en ipgegroeid in Brugge moa weunt nu in Blan'knberge.
* [[Lucien Vankersschaever]], bekend in de basketbalweireld.

==Toale==
Tekst in 't Blank'nbergs:

't Echte Blank'nbergs is e toale die nieverans andrs gesprook'n wordt, zelfs nie in de gemeint'n dr roend, Zeibrugge, Wiendune en Uutkerke. 't Wordt biekans alleine nog deur d' oudere mênsjchn gesprook'n watta vreindig spietig is. Ook dowdjammer is dat er vele woord'n zien die verdwienn. Ojje an de joengere generoasje vroagt wattade "koetzaksje" is verstoan ze da nie mè. Alleine d'oudere weet'n dattad'n iescrème is. 
Vele blank'nbergenoars weunn nu vb. in Uutkerke vo 't drukke toerisme t'oentvlucht'n en dr zien vele toerist'n die under oude dag deure briengn an de zeije. In Blank'nberge stief vele antwerpenoars.

Nog Blank'nbergs: 'k Stoan me mn eijen beijen in de zeije. 'k Koop'n e growt browd bie de bakkr. 'k Zitt'n an 't stier van mn otto. 't Is vreindig geistig, je moet dovowren nie sjchreimn...

E Blank'nbergenoare noemt Blank'nberge: "uus steedje".

==Externe koppelienge==
[http://www.blankenberge.be Website van de stad]

{{HemeentnWVL}}

[[Categorie:Blank'nberge| ]]
[[Categorie:Stad in West-Vloandern]]

[[br:Blankenberge]]
[[de:Blankenberge]]
[[en:Blankenberge]]
[[eo:Blankenberge]]
[[es:Blankenberge]]
[[fr:Blankenberge]]
[[nl:Blankenberge]]
[[no:Blankenberge]]
[[pl:Blankenberge]]
