{{plat|Blanknbergs}}

{{infobox Belgische gemêente|
|naam=Stad Blanknberge
|officieel=Blankenberge
|kaart=[[Ofbeeldienge:BlankenbergeLocatie.png|250px]]
|kaartbijschrift=Liggienge binnen het arrondissement Brugge<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Brugge|Brugge]]
|nb=51°18'
|ol=03°07'
|opp=17,41
|inw=18.175
|mannen=47,66%
|vrouwen=52,34%
|dichtheid=1044
|0-17=15,72
|18-64=60,87
|65=23,41
|buitenlanders=2,54
|werkloos=14,71
|postcode=8370<br />8370 
|deelgemeente=Blanknberge<br />[[Uutkerke]]
|burgemeester=Ludo Monset ([[Open VLD]])
|bestuur=[[Open VLD]], [[CD&V]]
|partijen=[[Open VLD]]<br />[[Socialistische Partij Anders|sp.a]]<br />[[CD&V]] [[N-VA]]<br />[[Vlaams Belang]]<br />Dwars
|zetels='''25'''<br />10<br />7<br />4<br />3<br />1
|netn=050
|web=[http://www.blankenberge.be/ www.blankenberge.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Blanknberge''' (officieel [[Nederlands]]: ''Blankenberge'') is een kuststadje in [[West-Vloandern]]. 't Is ein van de populairste en drukste plekkn an de Vlamsche kust. D’r weunn meir of 18.300 menschn. Blanknberge et ein deilgemeinte: [[Uutkerke]].
[[Ofbeeldienge:Belgium-blankenberge-beach-1900.jpg|thumb|left|<Center>Blanknberge strange 1900]]
Je ziet ze van alle kantn komn noa ‘t strange. In ’t oogsizoen legt de NMBS zelfs speciale trings in vo de touristn.
==Geschiedenisse==
*[[Scarphout (Blanknberge)|Scarphout]]
*[[Gentele]]
*[[Roesschaert]]

== Attraksjes ==
* [[Sea Life Centre]], woa da je kennis makt met 't leevn oender woater. Je kunt'r beistn bekykn van over heil de weireld.
* [[De Lustige Velodroom]], e vèloboane in out woa da je roundjes kun ryen ip kluchtige vèlo's. 
* De amfibiebowt, een voertuug dat ip land kan ryen en ip zeie kan voaren. Van ip 't strange rydt 'n rechte de zeie in vor e tochtje ip 't woater. De excursie deurt 30 minuutn.
* 't [[Serpentarium]], geleegn ip den dyk
* De Scute, 'n authentieke replica van 'n oude visschersbowt lik dan ze eiwenlange voardn an uze kust. Je kunt er kennis moakn met 't visschersleevn lik dat 't vroeger was.
* De [[viertorre]] met 't zeimuseum. D'oudste informoasje over 'n Blanknbergsche viertorre dateert van 1337. De viertorre van 1872 is in 1944 gedynamiteerd gewist deur de Duutschers en in 1950 were ipgebouwd. 't "Zeigenowtschap", een club die gepassioneerd is deur 't leevn ip zeie kreig in 1994 de toeloatienge vor een "zeimuseum" en "nautisch en didactisch informoasjecenter" ip te richtn in 't viertorregebouw . D'r angt ook een gedenkploate vo weireldzeiler [[Staf Versluys]] en 'n ipschrift ter eire van [[Jacques Brel]], moat en leeftydgenowt van Versluys met de zelfste passie vo zeiln.
== Beziensweirdigeedn ==
* 'n Antrekkelik [[strange]] met een lengte van 3,3 km. In de zomer kun je cabientjes, ligzetels en parasols euren. D'r zyn ook vintn die roendgoan met bakkn crème glace of met e  plateau [[Boule de Berlin|Boule de L'Yser]]s. Je kunt z' owren roepn van in de verte. Ook ip den dyk van 2 km lank valt er vanalles te beleevn.

* De jachtoavn, de vroegere visschersoavn van Blanknberge is uutgebouwd toet 'n moderne jachtoavn met 1000 ligplatsn.

* De twi estacades (staketsels) woa dat de voargeule tusschen lopt. Ze zyn vernield gewist deur de Duutschers ip 't ende van [[Twiddn Weireldoorloge|WO2]] en volledig erbouwd. 't Owsterstaketsel begun joaren 1950 in out en 't westerstaketsel begun joaren '70 in betong.

* De Cazjeno woa dat ook 't cultureel centrum oendergebrocht is.

* De [[Paravang]], een sierlik bouwsel uut de [[Belle-Epoque]]-periode. 

* 't [[Monument van Lippens en De Bruyne]] ip den dyk.

* 't Usetje van Majutte: 't einigste visschersusetje van Blanknberge dat bewoard gebleevn is en gerestaureerd. Pé Majutte was de lapnoame van Pieter De Bruyne, een Blanknbergsche visscher die doa weunde met z'n familie.

* De Fonteintjes, e nateurgebied in de dunen tusschn Blanknberge en [[Zêebrugge]]

* De [[Piere]], 'n uniek bouwwerk met een wandelbrugge in de zeie van 350 m lank. D' eiste piere dateert van 1894 moar is in 1914 ofgebrand deur de Duutschers. In 1933 is de nieuwe piere gebouwd en in 2003 gerenoveerd. Binst de Duutsche bezettienge in WO2 negeerde de Duutscher Karl-Heinz Keseberg 't bevel van z'n overstn vo de Blanknbergsche piere te dynamiteern. Doarom noemdn z'em de redder van dat unicum an uze kust. Tusschn K.H. Keseberg en 't Blanknbergs stadsbestier is ter alsan e vriendschapsband bluuvn bestoan. Nu en ton kwamt'n vor e korte vakanse met z'n vrouwe en zeune en loater met z'n kleinjoengrs. In november 2006 kreig Blanknberge 't bericht dat de redder van de piere ip 85-joarige leeftyd gestorvn is.
[[Ofbeeldienge:Blankenberge-DePier.JPG|thumb|right|<Center>De piere van Blanknberge]]

==Evenementn==
*Carnaval wordt in Blanknberge styf gevierd. De zundag vo de vastn trekt de carnavalstoet deur de stroatn, de moandag is ’t kiendercarnavalstoet en biertente ip de markt, den diesendagachternoene de Vule Jeanettestoet en ip vastnoavond carnavalambiance in de stroatn van Blanknberge en surtout in de cafés.
*Twee daagse van Vlaanderen: wandeltocht ieder joar ‘t eiste weekend van meie [http://www.2daagse.be]
*Klankenberge: muzikaal evenement, iedere vrydag in juli en augustus
*Parkklanken: zomerfestival in oopn lucht in ’t Albert I Park, iedere woensdagoavond in juli en augustus
*Zomershow Crazy World in "Het Witte Paard" in juli en augustus. [http://www.witte-paard.be]
*Blommestoet, iedere latste zundag van augustus

==Sport==
* [[Atletiek]]: Atletiek Club Blankenberge
* [[Basket]]: Fantasia Blankenberge 
* [[Tennis]]: Tennisclub Blankenberge
* [[Turnen]]: Kon.T.V. “Rust Roest” Blankenberge vzw 
* [[Voetbal]]: K.Sporting Club Blankenberge
* [[Zeilen]]: Scarphout Yachtclub 
* [[Zwemmen]]-[[Woaterpolo]]: Blankenbergse zwemvereniging
* [[Karate]] : Karateclub Zendokan Blankenberge

== Varia ==
Blanknberge is vereiwigd in e kluchtig liedje van [[Hugo Matthysen]]. E poar zinnetjes:<br>
::''Blankenberge Blankenberge, wonderschone stad <br>
::''Ik wou dat ik in m'n achtertuin zo'n Blankenberge had''<br>
::''Blankenberge Blankenberge, parel aan de kust''<br>
::''De mooiste plek op aarde voor wie zand met schelpjes lust'' 
(c) Hugo Matthysen
==Deilgemeinte ==
[[Uutkerke]]
==Bekende Blanknbergenoars==
* [[Frans Masereel]], [[groafische kunst|grafisch kunstnoare]].
* [[David Dehenauw]], weerman.
* [[Marva]], zangeresse en commersante.
* [[Luk Alloo]], TV-vedette.
* [[Raymond Brulez]], schryver
* [[Pieter Aspe]], schryver, geboorn en ipgegroeid in Brugge moa weunt nu in Blanknberge.
* [[Lucien Van Kersschaever]], bekend in de [[basketbal]]weireld.
* [[Rudi Pillen]], kunstenoare
* [[Willem Van Hecke]], kunstschilder
* [[Jules Van Paemel]], grafisch kunstnoare
* [[Leo Van Paemel]], [[kunstschilder]]
* [[Roger Wittevrongel]], kunstschilder
* [[Sliek de Zeesterre]], rap-hiphopgroep

==Toale==

Blanknbergs is een toale die nieverans anders gesprookn wordt, zelfs nie in de gemeintn d'r roend, Zeibrugge, [[Wendune]] en Uutkerke. 't Wordt bykans alleine nog deur d'oudere menschn geklapt wat da vreindig spytig is. Ook dowdjammer is dat er vele woordn zyn die verdwynn. Os j' an de joengere generoasje vroagt wat dat e "koedzaksje" is verstoan ze da nie mè. Alleine d'oudere weetn dat dat 'n (ys)crème is. 
Vele blanknbergenoars weunn nu in Uutkerke vo 't drukke tourisme t'oentvluchtn. En d'r zyn vele touristn, die under oude dag deure bringn an de zeie. In Blanknberge styf vele [[Antwerpn|Antwerpenoars]]. Die nieuwe Blanknbergenoars wordn "angespoeldn" genoemd.

Oefeninge: 'k Stoan mè m'n ein bein in de zeie. 'k Koopn e growt browd by de bakker. 'k Zittn an 't stier van m'n otto. 't Is vreindig geistig, je moet dovowren nie schreimn...

Een Blanknbergenoare noemt Blanknberge: "uus steedje".

==Externe koppeliengn==
*[http://www.blankenberge.be Website van de stad]
*[http://www.blankenberge-online.be Blanknberge-online]

{{Gemêent'nWVL}}

[[Categorie:Blanknberge| ]]
[[Categorie:Stad in West-Vloandern]]

[[br:Blankenberge]]
[[de:Blankenberge]]
[[en:Blankenberge]]
[[eo:Blankenberge]]
[[es:Blankenberge]]
[[fr:Blankenberge]]
[[it:Blankenberge]]
[[nl:Blankenberge]]
[[no:Blankenberge]]
[[pl:Blankenberge]]
[[pt:Blankenberge]]
[[vo:Blankenberge]]
