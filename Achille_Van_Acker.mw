'''Achille Van Acker''' ([[8 april]] [[1898]] - [[10 juli]] [[1975]]) wos e [[Brugge]]lienk die tot een van de grotste polletiekers van achter den twidd'n oorloge mug gerekend zin. Gedeurende zin indrukwekkende carri√®re in den Belgischn polletiek eit 'n vier keers '''eerste minister''' gewist:

*12/02/1945 - 02/08/1945
*02/08/1945 - 13/03/1946
*31/03/1946 - 03/08/1946
*23/04/1954 - 26/06/1958

Achille Van Acker wos en echt'n selfmade mens. Ip zin elfste eit ie moet'n stopp'n mei na 't schole te goan voe tuus te kun elp'n bie zin ouders.

Achter dat'n eerst in de [[socialistischn vakbond]] actief eit gewist, est'n in 1927 in 't Parlement gerocht voor de [[BWP]], de Belgische Werkliedenpartij, wuk da nu [[SP.a]] es (Socialistische Partij Anders).

Zin eerste drie regeriengn ein nie lange gedeurd deur de [[Keuniengskwestie]] mei de stif problemoatische terugkeer van [[Leopold III]] die voo een van de moeilikste moment'n gezorgd eit dat 't land ooit meigemakt eit.

Zin grotste verdienste wos dattie het stelsel van de [[Sociale Zekerheid]] eit uutgevond'n, da tot ip den dag van vandoage d'r voorn gezorgd eit datter vele geweune menschn an armoede ontsnapt zin.

J'es ook bekend omdat'n achter den oorloge de productie van de Belgsche steenkoolmin were ip gank eit gebrocht. Je wos toen (onder andere) minister van Steenkool. 't Es ton dat ie zin bienoame "Achille Charbon" eit gekreegn.

Je wos ook lid van de [[Vriemetseloarie]].

[[Category:Belgische polletieker|Van Acker, Achille]]
