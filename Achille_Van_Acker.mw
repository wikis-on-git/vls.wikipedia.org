{{plat|Brugs}}
'''Achille Van Acker''' ([[8 april]] [[1898]] - [[10 juli]] [[1975]]) was een [[Brugge]]lienk die by de grotste [[Portoal:Polletiek|polletiekers]] van achter den [[Twiddn Weireldôorloge]] mag geteld worden. Binst z'n grote carrière in de Belgische pollitiek ei tie vier keren '''eerste minister''' gewist:

*12/02/1945 - 02/08/1945
*02/08/1945 - 13/03/1946
*31/03/1946 - 03/08/1946
*23/04/1954 - 26/06/1958

Achille Van Acker was een echte selfmade mens. An z'n elf joar ei tie moetn stoppn van no 't schole te goan vo tuus te kunnen elp'n by z'n oeders.

Achter da tie eerst gewerkt had in 't socialistisch syndikoot [[(socialistischn vakbond)]] , is tie in 1927 in 't Parlement gerocht vo de [[BWP]], de Belgische Werkliedenpartij, wa da nu [[SP.a]] is (Socialistische Partij Anders).

Z'n eerste drie goevernementen een èn nie lange meegegoan deur de [[Keuniengskwestie]] met da styf moeilik werekeren van [[Leopold III]]. Da was één van de moeilykste momentn vor 't land.

Z'n grotste verdienste was da tie 't sistèm van de [[Sociale Zekerheid]] eit ip z'n poaten gezet, wa datter toe vandage vooren gezorgd eit da vil geweune menschen an d'ormoe ontsnapt zien.

J'is ook bekend omdat ie achter den orloge de Belgische koolpitten were in gank ei gestoken. Je was ton (oender andere) minister van Steenkolen. 

Achille klapte Brugs en in ‘t Brugs dialect wordt de Fransche J uutgesprookn lik Z en de CH lik S. Ze kykn no de mats teegn Sarleroi en goan no de Zeruzalemkerke. Lik veel Bruggeliengn kost ‘n die klankn ook nie uutspreekn ot ‘n Frans klapte. Ze voundn da nateurlik styf komiek en ze zeien: 'Assiel parle le bruzois dans les deux langues nationales' en d’r wierdn moppn verteld  "à la manière d'Assiel".
Ot ‘n minister van steenkool wierd kreegt ‘n z’n lapnoame ''Assiel Sarbon''.

Je was ook lid van de loge [[(Vriemetseloarie)]].

Zyn derde zeune Frank Van Acker was volksvertegenwoordiger, senateur, minister en burgemeester van Brugge.

[[Categorie:West-Vlamsche polletieker|Van Acker, Achille]]

[[de:Achille Van Acker]]
[[en:Achille Van Acker]]
[[fr:Achille van Acker]]
[[hu:Achille Van Acker]]
[[it:Achille Van Acker]]
[[lb:Achille Van Acker]]
[[nl:Achiel Van Acker]]
[[pl:Achille Van Acker]]
[[pt:Achille Van Acker]]
