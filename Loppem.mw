{{Infobox Belgische dêelgemêente|
|kaart1=[[Ofbeeldienge:LoppemLocation.svg|300px]]
|naam= Loppem
|provincie=WVLA
|gemeente=[[Zillegem]]
|latitudeGraden=51
|latitudeMinuten=09
|latitudeSeconden=15
|longitudeGraden=3
|longitudeMinuten=11
|longitudeSeconden=25
|opp=
|inw=
|datum=
|dichtheid=
|postcode=8210
|}}
'''Loppem''' (Officieel [[Nederlands]]: ''Loppem'') is e dorptje in de [[België|Belgische]] provinsje [[West-Vloandern]] en e [[dêelgemêente]] va [[Zillegem]]. 't Ligt ip oungeveer tien km ten zuud-westn van [[Brugge]].

== Bezienswoardigheden ==
===Kastêel van Loppem===
[[Ofbeeldienge:Loppem kasteel 03.jpg|thumb|left|Kastêel van Loppem]]
't Kastêel van Loppem is gebouwd tussn [[1858]] en [[1862]] in ipdracht van de familie van Caloen. De twee beroemde architecten [[Edward Pugin]] en [[Jean Bethune]] makten der e pronkstuk van. Doa werd er namelik deur [[Albert I]] en zyn regerienge 't algemêen stemrecht vo mannen ingevoerd. 't Is teegnwoordig toegankelik vo olle menschen. Ge kut er sebiet de istorische sfere ipsnuuvn van 't joar [[1918]], toen da Albert I der ne moand verblêef. Roend 't kasteel ligt er ook e park en ge kut er voe nieks binn. 't Park èt ook 'n [[doolhof]]. Teegn e klêne betoalienge ku ge der de weg zoekn na 't middn. 't Werd getekend in [[1873]] en ge ku er 2km loopn zounder ip dezelste plekke twi ké te kommn. In't park ligt er ook nog e grottencomplex met 'n intacte yskelder, rotsparty en belvédère. 't Is geleegn an de kant van de grote spiegelvyver.

===De kerke van Loppem===
De Sint-Martinuskerke: de bouwgeschienisse overspant zeevn êeuwn. 't Schôon bewoarde interieur asemt pure neogotiek sichtent de restoroasje round [[1870]] deur August Van Assche en Jean Bethune.

== Geschiedenisse ==
Gemeenteroadsbesluut [[14 oktober]] [[1842]], Koninklik Besluut 11 april 1843.

"De gueules, à la face d'argent frettée de dix pièces d'azur, accompagnée en
chef, de trois étoiles à six rais d'argent.
Wapenschild van keel met zilveren dwarsbak getralied uit tien stukken van
lazuur, in het hoofd vergezeld van drie sterren met zes punten van zilver."

Tewoarschn da "Lop" 't Angelsaksisch woord "loppe" (vlooie, bêestje) zoe zyn, komt Loppem van Lupp-hem "woning van Luppo".

De geschiedenisse va Loppem (ne parochie en heerlykhied van 't [[Brugse Vrije]] die met Zillegem dêel uutmakte van 't ambacht [[Erdryke]]) is nowwe verwant me dedie van Brugge, vo wa de gebeurtenisn van algemêen belang betreft en me die van eur eign heern vo 't platselik gebeurn. We weetn datter in 1287 ne abt van Sint-Andries by Brugge, Jan van Lophem heette. Den eeste gekende heer van Lophem is Filips van Steelant († 1270). Nen andere ridder Filips van Steelant, heer van Loppem, Wintwelde e.a. styf in 1479 en werd in Loppem begroavn.

De heerlikheid Lophem, omvatte moar e gedêelte van 't groundgebied da de name dervan droeg. Den elft van't zuudlikke dêel, vormde de heerlikheid van [[Houtschen]]. Olle twee iengn of van 't [[Brugse Vrye]]. De familie De Schietere bezat d' heerlikheid va Loppem vanaf de 17sten eeuw toet ip 't ende van 't [[ancien regime]].

't Wapen van Filips van Steelant wa van keel met zilvern dwarsbolke getralied van lazuur, vergezeld in 't schildoofd va drie goudn sterrn.

De familie Steelant è wok van keel gevoerd met dwarsbalke van zilver, getralied van lazuur. Under krete (woapnspreuke) "Vianden" duudt ip de afstammienge van die familie, die 't woapen van Lorreinen voerde, nl. e schild van keel mè dwarsbalke va zilver. De tralies van lazuur die de zilveren dwarsbalke van Steelant overdekken, meugn dus as een breuke wordn beschouwd.

De gemêente Loppem verkrêeg, by Keuninklik Besluut van 11 april 1843, de toeloatienge 't woapen va Steelant te gebruukn, lik da Filips van Steelant 't voerde met die afwykienge dat de drie goedn sterrn drie zespuntige sterrn van zilver werdn.

[[Categorie:Zillegem]]
[[Categorie:Plekke in West-Vloandern]]

[[fr:Loppem]]
[[nl:Loppem]]
[[pt:Loppem]]
