{{Infobox Belgische dêelgemêente|
|kaart1=[[Ofbeeldienge:LoppemLocation.svg|300px]]
|naam= Loppem
|provincie=WVLA
|gemeente=[[Zillegem]]
|latitudeGraden=51
|latitudeMinuten=09
|latitudeSeconden=15
|longitudeGraden=3
|longitudeMinuten=11
|longitudeSeconden=25
|opp=
|inw=
|datum=
|dichtheid=
|postcode=8210
|}}
[[Ofbeeldienge:Loppem kasteel 01.jpg|thumb|left|Kastêel van Loppem]]
'''Loppem''' (Officieel [[Nederlands]]: ''Loppem'') is e dorptje in de [[België|Belgische]] provinsje [[West-Vloandern]] en e [[dêelgemêente]] va [[Zillegem]]. 't Ligt ip ongeveer 10 km ten zuud-westn van [[Brugge]].

== Bezienswoardigheden ==
===Kastêel van Loppem===
't Kastêel van Loppem is gebowd tussn [[1858]] en [[1862]] in ipdracht van de familie van Caloen. De twee beroemde architecten [[Edward Pugin]] en [[Jean Bethune]] makten der e pronkstuk van. Doa werd er namelyk deur [[Albert I]] en zien regerynge 't algemêen stemrecht vo mannen ingevoerd. 't Is teegnwoordig toegankelyk vo olle menschen. Ge kut er sebiet de historische sfere ipsnuuvn van 't joar [[1918]], toen da Albert I der ne moand verblêef. Roend 't kasteel ligt er ook e park en ge kut er voe nieks binn. 't Park èt ook 'n [[doolhof]]. Teegn e klêne betoalienge ku ge der de weg zoekn na 't middn. 't Werd getekend in [[1873]] en ge ku er 2km loopn zoender ip dezelste plekke twi ké te kommn. In't park ligt er ook nog e grottencomplex met 'n intacte yskelder, rotsparty en belvédère. 't Is geleegn an de kant van de grote spiegelvyver.

===De kerke van Loppem===
De Sint-Martinuskerke: de bouwgeschienisse overspant zeevn eeuwn. 't Schôon bewoarde interieur asemt puure negotiek sichtend de ristorasje roend [[1870]] deur August Van Assche en Jean Bethune.

== Geschiedenisse ==
Gemeenteroadsbesluut [[14 oktober]] [[1842]], Koninklijk Besluut 11 april 1843.

"De gueules, à la face d'argent frettée de dix pièces d'azur, accompagnée en
chef, de trois étoiles à six rais d'argent.
Wapenschild van keel met zilveren dwarsbak getralied uit tien stukken van
lazuur, in het hoofd vergezeld van drie sterren met zes punten van zilver."

Tewoarschn da "Lop" 't Angelsaksisch woord "loppe" (vlooie, bêestje) zoe zyn, komt Loppem van Lupp-hem "woning van Luppo".

De geschiedenisse va Loppem (ne parochie en heerlykhied van 't [[Brugse Vrije]] die met Zillegem dêel uutmakte van 't ambacht [[Erdryke]]) is nowwe verwant me dedie van Brugge, vo wa de gebeurtenisn van algemêen belang betreft en me die van eur eign heern vo 't platselyk gebeurn. We weetn datter in 1287 ne abt van Sint-Andries by Brugge, Jan van Lophem heette. Den eeste gekende heer van Lophem is Filips van Steelant († 1270). Nen andere ridder Filips van Steelant, heer van Loppem, Wintwelde e.a. styf in 1479 en werd in Loppem begroavn.

De heerlykheid Lophem, omvatte moar e gedêelte van 't groendgebied da de name dervan droeg. Den elft van't zuudlike dêel, vormde de heerlykheid van [[Houtschen]]. Olle twee hiengn of van 't [[Brugse Vrije]]. De familie De Schietere bezat d' heerlykheid va Loppem vanaf de 17sten eeuw toet ip 't ende van 't [[ancien regime]].

't Wapen van Filips van Steelant wa van keel met zilvern dwarsbolke getralied van lazuur, verhezeld in 't schildoofd va drie goudn sterrn.

De familie Steelant è wok van keel gevoerd met dwarsbalke van zilver, getralied van lazuur. Under krete (woapnspreuke) "Vianden" duudt ip de afstammienge van die familie, die 't woapen van Lorreinen voerde, nl. e schild van keel mè dwarsbalke va zilver. De tralies van lazuur die de zilveren dwarsbalke van Steelant overdekken, meugn dus as een breuke wordn beschowd.

De gemêente Loppem verkrêeg, bie Keuninklyk Besluut van 11 april 1843, de toeloatienge 't woapen va Steelant te gebruukn, lyk da Filips van Steelant 't voerde met die afwykienge dat de drie goedn sterrn drie zespuntige sterrn van zilver werdn.

[[Categorie:Zillegem]]
[[Categorie:Plekke in West-Vloandern]]
[[nl:Loppem]]
