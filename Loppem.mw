'''
== Situeringe ==
'''
Lophem (Loppem) is ne djilhemjinte va Zedelghem (Zedelgem = woning der nieuwe ingezetene) en ligt ip onhevjeer 10 km ten zuud-westn van [[Bruhhe]].
Zilleghem bestoat verder wok uut Aertrijke (Aartrijke, Veldeghem (Veldegem) en Zedelghem (Zedelgem, Zilleghem in de volksmond) zelve

'''

== Bezienswoardig ==
'''
A ge der ziet moe ge zekr ne ké goan kieken na 't kastele van lophem
Dare werd namelyk deur Albert I en zien regeringe 't algemeen stemrecht vo mannen inhevoerd.
't Is toehankelyk vo alle menschen. Ge kutter sebiet de historische sfere ipsnuuvn van't joare 1918, wanneer da Albert I ier ne moand verbleef.
Roend 't kastele ligt wok ne park en ge kutter groatis binnen. 't Park e wok met ne doolhof. Tegn ne kleine betoalinge ku ge der de weg zoekn na 't middn. 't Werd getekend in 1873 en ge kutter 2km lopn zoender ip dezelfste plekke twi ké te komn.

'''
== Jeughtbewegingn ==
'''
- KLJ
- VKSJ
- KSA

'''
== Sportverenihingn ==
'''
- K.S.V. Lophem: voebal, [www.svloppem.be]
- Judo club Obi
- Batmienton
- VC Lophem: volleyballe
- Krachtbal Lophem
- Tenniesclub Lophem
- Vischersclub Lophem
- en nogh zovele

Ge kut je der wok amuseren in één van uze vele café's: St-Elooi, De Warande, Café van Loppem, Diablo of natuurlijk in de kantine van 't voetbal of de sporthalle.


'''
== Geschiendenisse ==
'''
Gemeenteroadsbesluut  14 oktober 1842, Koninklijk Besluut 11 april 1843.
"De gueules, à la face d'argent frettée de dix pièces d'azur, accompagnée en
chef, de trois étoiles à six rais d'argent.
Wapenschild van keel met zilveren dwarsbak getralied uit tien stukken van
lazuur, in het hoofd vergezeld van drie sterren met zes punten van zilver."

Tenzie da "Lop" 't Angelsaksisch woord "loppe"(vlooie, bjeestje) zoe zien, komt Loppem van Lupp-hem "woning van Luppo".

De geschiedenisse van Lophem (ne parochie en heerlijkhied van 't Brugse Vrije die met Zedelghem djeel uutmakte van 't ambacht Aertrijke) is nauw verwant me die van Bruhhe, vo wa de gebeurtenisn van algemjeen belang betreft en me die van eur eign hern vo 't plaatselijk gebeurn. We wetn datter in 1287 ne abt van Sint Andries bie Brugge, Jan van Lophem heette. Den eerste gekende heer va Lophem is Filips van Steelant († 1270). Ne n' andere ridder Filips van Steelant, heer va Loppem, Wintwelde e.a. viel va ze stokske en was dood in 1479 en werd in Lophem begroavn.

De heerlijkheid Lophem, omvatte slechts ne gedeelte van 't groendgebied da de name ervan droeg. Den elft van't 't zuudlieke djeel, vormde de heerlekhied van Houtschen. Beide hinen af van 't Brugse Vrije. De familie De Schietere bezat de heerlekhied va Loppem van de 17de eeuw af toe 't ip 't einde van 't ancien regime.

't wapen va Filips van Steelant wa van keel met zilvern dwarsbalk getralied van lazuur, vergezeld in 't schildoofd va drie goudn stern.

De familie Steelant eeft wok van keel gevoerd met dwarsbalk van zilver, getralied van lazuur. Under krete (wapnspreuk) "Vianden" duudt ip de afstamming van deze familie, die 't wapen van Lorreinen voerde, nl. ne schild van keel met dwarsbalk van zilver. De tralies van lazuur die de zilveren dwarsbalk van Steelant overdekken, mogn dus as ne breuke wordn beschouwd.

De gemjinte Lophem verkreeg, bie Koninklijk Besluit van 11 april 1843, de toeloatinge 't wapn van Steelant te gebruukn, zoals Filips van Steelant 't voerde met dezen afwiekieng dat de drie goedn stern drie zespuntige stern van zilver werdn.
