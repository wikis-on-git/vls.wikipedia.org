'''Loppem''' (Officieel [[Nederlands]]: ''Loppem'') is e deelhemeente va [[Zillehem]] en ligt ip onhevjeer 10 km ten zuud-westn van [[Bruhhe]].

== Bezienswaordigheden ==
===kasteel va Loppem===
't Kasteel va Loppem is hebowd tussn [[1858]] en [[1862]] in ipdracht van de familie van Caloen. De twee beroemde architecten [[Edward Pugin]] en [[Jean Bethune]] makten der e pronkstuk van. Dao werd er namelik deur [[Albert I]] en zien regerienge 't algemeen stemrecht vo mannen inhevoerd. 't Is teehnwoordig toehankelik vo olle menschen. Ge kut er sebiet de historische sfere ipsnuuvn van 't joar [[1918]], toen da Albert I der ne maond verbljeef. Roend 't kasteel liht er wok e park en ge kut er voe nieks binn'n. 't Park è wok ne [[doolhof]]. Teehn e kljeene betaolienge ku ge der de weg zoekn na 't middn. 't Werd hetekend in [[1873]] en ge ku er 2km loopn zoender ip dezelste plekke twi ké te kommn. In't park lihh der wok nog e grottencomplex met ne intacte ieskelder, rotspartie en belvédère. 't Is gelegn an de kant van de grote spiegelviever.

===De kerke van Loppem===
De Sint-Maartinuskerke: de bouwgeschiendenisse overspant zeevn eeuwn. 't Schoan bewaorde interieur asemt puure negotiek sichtend de ristorasje roend [[1870]] deur August Van Assche en Jean Bethune.

== Heschiedenisse ==
Hemeenteroadsbesluut [[14 oktober]] [[1842]], Koninklijk Besluut 11 april 1843.

"De gueules, à la face d'argent frettée de dix pièces d'azur, accompagnée en
chef, de trois étoiles à six rais d'argent.
Wapenschild van keel met zilveren dwarsbak getralied uit tien stukken van
lazuur, in het hoofd vergezeld van drie sterren met zes punten van zilver."

Tewaorschn da "Lop" 't Angelsaksisch woord "loppe"(vlooie, bjeestje) zoe zien, komt Loppem van Lupp-hem "woning van Luppo".

De heschiedenisse va Loppem (ne parochie en heerlikhied van 't [[Brugse Vrije]] die met Zillehem djeel uutmakte van 't ambacht Ertrieke) is nowwe verwant me dedie van Bruhhe, vo wa de hebeurtenisn van algemjeen belang betreft en me die van eur eign heern vo 't platselik hebeurn. We weetn datter in 1287 ne abt van Sint-Andries bie Bruhhe, Jan van Lophem heette. Den eeste hekende heer va Lophem is Filips van Steelant († 1270). Ne n' andere ridder Filips van Steelant, heer va Loppem, Wintwelde e.a. stief in 1479 en werd in Lophem begroavn.

De heerlijkheid Lophem, omvatte maor e hedeelte van 't hroendhebied da de name dervan droeg. Den elft van't zuudlikke djeel, vormde de heerlekhied van Houtschen. Olletwjee hiengn of van 't Brugse Vrije. De familie De Schietere bezat d' heerlikhied va Loppem vanaf de 17sten eeuw toet ip 't ende van 't ancien regime.

't Wapen va Filips van Steelant wa van keel met zilvern dwarsbolke getralied van lazuur, verhezeld in 't schildoofd va drie goedn sterrn.

De familie Steelant è wok van keel gevoerd met dwarsbalke van zilver, getralied van lazuur. Under krete (waopnspreuke) "Vianden" duudt ip de afstammienge van die familie, die 't waopen van Lorreinen voerde, nl. e schild van keel mè dwarsbalke va zilver. De tralies van lazuur die de zilveren dwarsbalke van Steelant overdekken, meugn dus as een breuke wordn beschowd.

De hemeente Loppem verkrjeeg, bie Keuninklik Besluut van 11 april 1843, de toeloatienge 't waopen va Steelant te gebruukn, lik da Filips van Steelant 't voerde met die afwiekienge dat de drie goedn sterrn drie zespuntige sterrn van zilver werdn.

[[Category:Plaats in West-Vlaanderen]]
