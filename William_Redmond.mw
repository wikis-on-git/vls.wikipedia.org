'''William Redmond''' (geboren in [[Wexford]] in [[1861]], gestorvn bie [[Wietschoate]] [[7 juni]] [[1917]]) was un strieder vo de oenaf'ankelik'ied van Ierland die meevocht in den [['14 - '18|èèste wêreldorloage]] teegn de Dûutsche en sneuvelde an 't begin van de [[De Twêede slag om Mêesn|mienenslag]] in 1917.

==Leven==
Majoor William Hoey Hearney Redmond was sedert 1884 lid van 't Britse Lager'ûs ols lid van de Nationalist Party.  Ols Ierse nationalist was 't ie un voarstander van d' oenaf'ankelik'ied van [[Ierland]]. Je geloofde da d'Ierse zake zoe vorût g'olpen zien os de Ieren met de Iengelse zoen meevecht'n in den èèste wêreldorloage.  Ols majoor werd Redmond den anvoerder van ut 16ste Ierse Divisieregiment.  
<p>
Zun bedoelienge vo verzoening tussen de Zûd- en de Noard-Ieren was eigenlik ol van in 't begin toet mislukk'n gedoemd: Zien divisie mocht eur groene vlagge met den Iersen 'arp up nie meedoen no 't froent, woa dan de Noard-Ieren van de 36ste Ulster Divisie under vlagge met de 'rôan 'and van Ulster' wel mochten meedoen.  Et 36ste kreeg stelselmoatig betere ipleidienge en betere wapens dan het 16ste.

==Doad==
Bie de vôorbereidiengn van de 'mienenslag' at Redmond permissie gekreegn vo bie zun mannen an 't froent zelve te zien.  Je stormde ols anvoerder, 56 joar oed,  ols èèn van d'èèste ût de loopgrav'n bie de start van den aanvol, wodeure dat ie redelik rap deur de Duutsche kogels getroff'n werd. Majoor Wiliam Redmond werd nog noa ut ospitol in Loker gebrocht wo dat ie in den achternoene stierf. J'is begroaven in d' omgevieng van Locre Hospice Cemetery in un apart graf helegans ollène in 't veld.

[[Categorie: Nieuwst'n tid]]
