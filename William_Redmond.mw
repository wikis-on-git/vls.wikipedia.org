'''William Redmond''' (geboren in [[Wexford]] in [[1861]], gestorvn by [[Wytschoate]] [[7 juni]] [[1917]]) was un stryder vo de oenafankelykied van [[Ierland]] die meevocht in den [['14 - '18|èèste weireldorloage]] teegn de [Duutsland[Duutsche]] en sneuvelde an 't begin van de [[De Twêede slag om Mêesn|mynnslag]] in 1917.

==Leevn==
Majoor William Hoey Hearney Redmound was sedert 1884 lid van 't Britse Lageruus ols lid van de Nationalist Party. Ols Ierse nationalist was 't ie un vôorstander van d'oenafankelykied van Ierland. Je geloofde da d'Ierse zake zou voruut golpen zyn os de Ieren met de Iengelse zoun meevechtn in den èèste weireldorloage. Ols majoor werd Redmound den anvoerder van et 16ste Ierse Divisieregiment.  
<p>
Zun bedoelienge vo verzoening tussen de Zuud- en de Nôord-Ieren was eigenlik ol van in 't begin tout mislukkn gedoemd: zyn divisie mocht eur groene vlagge met den Iersen arp up nie meedoen no 't frount, woa dan de Nôord-Ieren van de 36ste Ulster Divisie under vlagge met de ''rôon and van Ulster'' wel mochten meedoen. Et 36ste kreeg stelselmoatig betere ipleidienge en betere wapens dan het 16ste.

==Dôod==
By de vôorbereidiengn van de mynnslag at Redmound permissie gekreegn vo by zun mannen an 't frount zelve te zyn. Je stormde ols anvoerder, 56 joar oed, ols èèn van d'èèste uut de loopgraavn by de start van den aanvol, wodeure dat ie redelik rap deur de Duutsche kogels getroffn werd. Majoor Wiliam Redmound werd nog noa et ospitol in [[Loker]] gebrocht wo dat ie in den achternoene stierft. J'is begroaven in d'omgevieng van Locre Hospice Cemetery in un apart graf helegans ollène in 't veld.

[[Categorie: Nieuwstn tyd]]
[[Categorie:Êeste Weireldoorlog]]
