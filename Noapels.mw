'''Noapels''' is de derde grotste stad van [[Itoalje|Italie]], en de grotste van Zuud-Italie). D'r weun apeuprè 3 miljoen menschn. Ze legt an de Golf va Noapels, en an de voet van de Vesuvius.

==Geschiedenisse==
Noapels is gesticht deur de Oude Griekn (nea-polis, de nieuwe stad) roend 800 voèrn Christus. Loater va tied kwamt ze in hann van de Romien. In de verdere geschiedenisse wos Noapels dikkers bezet deur vrèmde machtn: de Longobardn, de Vikings (roend 1100), de Spanjoarn (roend 1500), de Fransche (roend 1800). In tussenpoozn wos 't oek onafhankelik en zelfs een apart keunienkriek. Roend 1860, dus 't begun van Italie oender Garibaldi eigentlik, kwam et verval, want de macht, de industrie en 't kapitoal veruusde voegoed na 't Noèrdn.Noapels kwam een arme stad, woa da de maffia (de Camorra) vrie spel adde. 't Is moa redelik recent da Noapels were e bètje opflakkert. 

== Varia ==
* De pizza zou ontstoan zin in Napels.
* Noapels is zot va voetbol. En zeker sedert de periode van [[Maradona|Diego Maradona]], die doa nog ossan lik e god verièrd wordt.
* De uutdrukkienge "Noapels zien en sterven" is ontstoan deur e verkièrde vertoalienge. Eigentlik wos 't ''Noapels zien en Mori''. Mori wos vertoald als doèdgoan (moriri = latien voe sterven), moa 't wos eigentlik e plekke.
