{{Toalbox|
| noame = West-Germoans
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| periode = 2e eeuwe - 5e eeuwe n.C.
| voorloper = [[Oergermoans]]
| upvolgers = [[Oudfries]], [[Oudiengels]], [[Oudoogduuts]], [[Oudnederlands]], [[Oudsaksisch]]
}}
Et '''West-Germoans''' (ca. 200 n.C. - ca. 400 n.C.) es de uutgestorvn toale die an 'n oorsproung lag van de West-Europeesche [[Germoans]]che toaln van vandoage. Dienen term, West-Germoans, es ook gebruukt lik verzoamelnoame vo die toaln.

Et West-Germoans es geëvolueerd uut et [[Oergermoans]], de oorsprounkelikke eeneindstoale van olle [[Germoann]].

==Toalkundige innovoasjes==
In de [[2e eeuwe]] n.C. eit et [[Oergermoans|Germoans]] van de meest zuudwestelikke [[Germoann|Germoansche stammn]] en poar toalkundige vernieuwiengn gekend die 't [[Oost-Germoans|Oost]]- en [[Noord-Germoans]] nie of in mindere moate gekend ein.

;OerGm. /z/ → WGm. /r/
:Got. ''auso'' ↔ OI ''ēare'', OOD ''ōra'' (ore)
:Got. ''dius'' ↔ OI ''dēor'' (beeste)

;OerGm. /eu/ → WGm. /io/
:OerGm. ''*beudan, *deup, *kneu'' → OS ''biodan, diop, knio'' (biedn, diepe, knie)

;OerGm. /ð/ (stemebbende dentoale fricatief) → WGm. /d/
:ON ''gōdhr'' ↔ OI ''gōd'' (goed)
:ON ''mōdhir'' ↔ OI ''mōdor'' (moeder) 

;OerGm. /lth/ → WGm. /ld/
:Got. ''wiltheis'' ↔ OI ''wilde'' (wild)
:Got. ''gulþ'' ↔ OI ''gold'' (goud)

;nieuwe tweeklankn (diftoengn) vanuut combinoasjes van simpele klienkers mei OerGm. /jj/ en /ww/
:Got. ''waddjus'' ↔ OI ''wæg'' (meur)
:ON ''hryggva'' ↔ OI ''hrēowan'' (rouwn)

;geminoatie (verdubbelienge) van medeklienker voor /j/, /r/ of /l/
:Got. ''satjan'' ↔ OS ''settian'' (zettn)
:Got ''akrs'', ON ''akr'' ↔ OS ''akkar'' (akker)


<u>Legende</u><br>
OerGm. = [[Oergermoans]], WGm. = West-Germoans, Got. = [[Gotisch]], OI = Oudiengels, ON = Oudnoors, OOD = Oudoogduuts OS =Oudsaksisch.<br>
<nowiki>*</nowiki> voor e word wilt zeggn da da word deur e gebrek an overgeleverd materioal toalkundig gereconstrueerd es


==West-Germoansche toaln==
[[Ofbeeldienge:Fersprieding_westgermaanske_talen.gif|350px|thumb|'t Gebruuk van West-Germoansche toaln in Europa.]]
D'r zyn twee toalgroepn binn et West-Germoans.

;Anglo-Fries
:bestoat uut et [[Iengels]] en et [[Fries]]
;Zuud-Germoans of Continentoal-Germoans
:bestoat uut de [[Nederfrankisch]]e, [[Nedersaksisch]]e en [[Duuts|Oogduutsche]] toaln en streektoaln

==Toalkundige vernieuwiengn==
De West-Germoansche toaln die an de [[Noordzee]] loagn, ein in d'eeste eeuwn n.C. veranderiengn oundergoan die de meer zudelikke Germoann in et binnenland nie gekend ein. Die toalkundige vernieuwiengn stoan bekend lik d'[[Ingveoons|Ingveoonsche klankverschuviengn]].

Vanof de vierde eeuwe èt er em by de meest zudelik geleegn Germoann die round d'Alpn weundn e serieuze klankverschuvienge voorgedoane, de [[Oogduutsche klankverschuvienge|twidde Germoansche of Oogduutsche klankverschuvienge]]. Dat èt geresulteerd in e voddere upsplitsienge van et continentoal Germoans.

==Letterkunde==
Uut de West-Germoansche periode zyn d'r gin tekstn overgeleverd gewist, mei uutzounderienge van en andvul [[runen]] woavan d'interpretoasje problemoatisch es.

==Voddere evoleusje==
Deur de grote volksveruuziengn en emigroasjn van de volkern up et continent binst 'n eestn eilt van 't eeste millennium ountstoundn d'r verschillende variantn binn et West-Germoans. Vanof de [[5e eeuwe]] n.C. keun je spreekn van
* [[Anglo-Fries]], voorloper van et [[Iengels]] en et [[Fries]]
* [[Oudnederlands]], voorloper van de [[Nederfrankisch]]e toaln
* [[Oudsaksisch]], voorloper van de [[Nedersaksisch]]e of Platduutsche streektoaln
* [[Oudoogduuts]], voorloper van et moderne [[Duuts]]

[[Categorie:West-Germoansche toale]]

[[bg:Западногермански езици]]
[[ca:Llengües germàniques occidentals]]
[[cs:Západogermánské jazyky]]
[[de:Westgermanische Sprachen]]
[[el:Δυτικές γερμανικές γλώσσες]]
[[en:West Germanic languages]]
[[fi:Länsigermaaniset kielet]]
[[fr:Langues germaniques occidentales]]
[[fy:Westgermaanske talen]]
[[hr:Zapadnogermanski jezici]]
[[id:Bahasa Jermanik Barat]]
[[ja:西ゲルマン語群]]
[[ko:서게르만어군]]
[[nds:Westgermaansche Spraken]]
[[nl:West-Germaanse talen]]
[[nn:Vestgermanske språk]]
[[pl:Języki zachodniogermańskie]]
[[ru:Западногерманские языки]]
[[sk:Západogermánske jazyky]]
[[zh:西日耳曼语支]]
