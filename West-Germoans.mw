{{Toalbox|
| noame = West-Germoans
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
}}
Et '''West-Germoans''' (of Zuud-Germoans) es de toale die an 'n oorsproeng lag van de West-Europeesche [[Germoans]]che toaln van vandoage.

==Toalkundige innovoasjes==
An 't ende van 't eerste millennium v.C. eit de toale van en antal zudelikke [[Germoann|Germoansche volkern]] en poar toalkundige vernieuwiengn gekend dien d'andere nie gekend ein:

* ontwikkelienge van OudGm. /z/ in WGm. /r/, lik [[Oudiengels]] ''ēare'' ↔ [[Gotisch]] ''auso'' (ore); OE ''dēor'' ↔ Got. ''dius'' (beeste)
* ontwikkelienge van OudGm. /ð/ (stemebbende dentoale fricatief) in WGm. /d/, lik OE ''gōd'' ↔ [[Oudnoors]] ''gōdhr'' (goed); OE ''mōdor'' ↔ ON ''mōdhir'' (moeder) 
* ontwikkelienge van OudGm. /lth/ in WGm. /ld/, lik OE ''wilde'' ↔ Got. ''wiltheis'' (wild); OE ''gold'' ↔ Got. ''gulþ'' (goud)
* ontwikkelienge van nieuwe tweeklankn (diftoengn) vanuut combinoasjes van simpele klienkers met [[Oudgermoans]]che /jj/ en /ww/, lik OE ''wæg'' moa Got. ''waddjus'' (meur); OE ''hrēowan'' moa ON ''hryggva'' (rouwn).

==Voddere evoleusje==
Deur voddere evoleusje van et West-Germoans binst d'eeste eeuwn n.C. ontstondn d'r verschillende variantn van et West-Germoans. Vanof [[500]] n.C. keun je spreekn van
* [[Anglo-Fries]], voorloper van et [[Iengels]] en et [[Fries]]
* [[Oudnederlands]], voorloper van et [[Nederlands]], [[West-Vlams|Vlams]], [[Afrikoans]]
* [[Oudsaksisch]], voorloper van de [[Nedersaksisch]]e of Platduutsche streektoaln
* [[Oudoogduuts]], voorloper van et moderne [[Duuts]]

[[Categorie:Germoansche toale]]
