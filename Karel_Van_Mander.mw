{{plat|Mullebeeks}}
[[Ofbeeldienge:Carel van Mander.gif|thumb|Carel van Mander]]
'''Karel van Mander''' is ne [[Maniërisme|maniëristische]] skildre en skryvre die in meie [[1548]] in [[Mullebeke]] geboorn is uut goeie komof. Zyn grôotvoadre wos zelfs vertrouwensman van [[Keizer Karel V]].

== Carrière == 
Y eit skole gelôopn in de Latynse skole van [[Tielt]] en loater in [[Gent]] wo dat y in de lêre gienk by de skildre en dichtre [[Lucas d'Heer]] en loater in [[Kortryk]] by [[Pieter Vlerinck]]. 

Achter zyn studies kwam 't y were noa Mullebeke woa dat y em toelei ip literaire zoakn en woa dat y ôok tonêeliptreedns gaf.

Gelik ol de kunstenoars in dien tyde, trokt y noar [[Rome (stad)|Rôme]] om de oude Rominse culteure te gan bekykn. 't Wos immers vulip [[Renaissance]] en de Rominse kunstn kwoamn were in de belangstellienge. Y et doar gebleevn van [[1574]] tut [[1577]]. Achternoa et y em in [[Olland]] gan vestign, want da wos ton in tyde de ipkommende economische regio van West-Europa. In [[Vloandern]] ging et ton minder goed deur ondermêer de godsdienstoorlogn. Y is doar gebleevn tut an zyne dôod in 1606.

Y èt veel boanbrekend werk gedoan. Em èt et vô de êeste kêer angedurfd vô noakte minsn te skildren in de Loage Landn. Y oat ondertussn wok e academie ipgericht en êen van zyn lêerliengn wos [[Frans Hals]].

Ip [[11 september]] [[1606]] is't y toamelik onverwachts gestorvn en wier't y in de Oude Kerke van Amsterdam bygezet. Y liet zeevn joengens en e vrouwe achtre.

In Mullebeke kun je byvôorbeeld een stroate vindn die achter em genoemd is. D'r stoat ôok e beeld vô 't gemêente-uus en er angt ôok e gedenkploate in de Mullebeekse Wetstroate.

== 't Schilder Boeck ==
't Bekendste dat y oes et achtergeloatn is zyn "Schilder Boeck". Doarin stoan d'r vele beskryviengn van Middelêeuwse skilders. t'Is deur em da we nu nog zo vele weetn van onder andere [[Jan van Eyck]] en [[Bruegel]]. In dien tyde wos da werk ol ip applaus ontoald. 't Wos trouwens 't êeste kunsttheoretische boek ôoit da boovn d'[[Alpn]] wos verskeenn.

Van d'reste van zyn werkn is 't er nie mêer zô vele overgebleevn: ol t'ôpe nog 28 skilderyn woavan
zeevne in Olland en moar êen in Belgie. Da latste is te ziene in de St. Moartenskerke van [[Kortryk]] en nomt "De marteldôod van de H. Catharina" uut 1582.

[[Categorie: West-Vlamsche kunstschilder|Van Mander Karel]]
[[Categorie: West-Vlamsche schryver|Van Mander Karel]]
[[Categorie: Mullebeke|Van Mander Karel]]
[[Categorie:Maniëristen]]

[[ca:Karel van Mander]]
[[de:Karel van Mander]]
[[en:Karel van Mander]]
[[eo:Karel van Mander]]
[[fr:Carel van Mander]]
[[gl:Karel van Mander]]
[[it:Karel van Mander]]
[[nl:Karel van Mander]]
[[pl:Karel van Mander]]
[[pt:Karel van Mander]]
[[ro:Karel Van Mander]]
[[ru:Мандер, Карел ван]]
[[sv:Karel van Mander d.ä.]]
