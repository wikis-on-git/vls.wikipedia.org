'''Edward Boys''' (Â°[[1785]] - +[[1866]]) is surtout bekend van 't boek dat em schreef in 1827 over z'n ontsnappinge in [[Vrankryk]] in 1808 en z'n vlucht te voete deur [[Vrankryk]] en [[Vlaandern]] om uutendelik via gasten van [[Zuunkerke]] 't [[Kanaal]] over te geraken. 

Ie was nen [[Ingeland|Ingelse]] kadet (midshipman) die in 't najaar van 1803 gevangn wier. Je was ton achttiene. Te voete moest em deur Vrankryk en kwam uut in Verdun. Achter een relatief goeie periode gunter kwamt em terechte in de Citadel van Valenciennes. In 1808 ist em van doa gevlucht ip een spectaculaire maniere t'ope met drie maten. Ze trokken no de Vlamse kust wo da ze probeerden om an e bootje te geraken voe nor Ingeland te geraken. Da koste mo zuste lukken met medewerkinge van de platselike bevolkinge. Al t'ope was Boys 6 maen in Vlaandern. 

Al z'n belevenissen in Vrankryk en Vlaandern et em ipgeschreven in 1810. Omwille van den oorlog die nog assan bezig was, circuleerde z'n werk mo zuste in de eigen familie. 't Is mor in 1827 dat em z'n werk publiceerde als "Narrative of a captivity, escape and adventures in France and Flanders during the war between the years 1803-1809". 't Boek wier vier keers erdrukt. 

Uutgever [[Luc Vanhaecke]] uut [[Brugge]] gaf in 2005 een vertalinge in 't [[Nederlands]] uut. Ie zorgde voe correcties gebaseerd ip een uutgebreid archiefonderzoek. 

==Meer lezen==
BOYS, Edward, Mijn lotgevallen in Frankrijk en Vlaanderen (1803-1809), vertaald en toegelicht door Luc Vanhaecke, Brugge, 2005.
[[Categorie:Nieuwstn tyd|Boys, Edward]]
