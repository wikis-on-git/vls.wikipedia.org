Om de 6 joar goan de '''[[gemêenteroadsverkiezingn]]''' deure, woarbie da de minsn stemmn voo het lokoal niveau, zinde de [[gemêente|gemêentn]]. In '''[[2006]]''' weird'n de Gemêenteroadsverkiezingn gehod'n ip [[8 oktober]] [[2006]]. Voo de verkiezingn weird [[West-Vloandern]] in 8 [[Arrondissement in West-Vloandern | arrondissementen]] ingedêeld. De gemêenteroadsverkiezingn zin olsan tôope me de [[Provincieroadsverkiezingn 2006|provincieroadsverkiezingn]].

==Algemêne tendensen==
De verkiezingn van 2006 weirden olgemêen gekenmerkd deur de deurbroake van het [[Vlaams Belang]] ip gemêentelyk vlak. De partie ging over hêel [[Vloandern]] een 6.5% voorut, en da wos vôorol te wijtn an de klêne gemêentn, want in de steed'n plaffoneerden ze, of gingn ze licht achteruut. De [[VLD]] wos de grôte verlYzer van de verkiezing, terwijl da [[CD&V]] sterk en [[SP.a]] licht vôoruut gingn. [[Groen!]] verloor ôok lichtjes, moar wos toch content omda ze ten ipzichte van 2004 vôorut gingn.

In [[West-Vloandern]] woarn der ôok een oantal interessante ontwikkelingn: in [[Ostende]] es [[Jean-Marie Dedecker]] der nie in gesloagd om zin doel te bereik'n, noamelyk de mjeerderheid breek'n. Zin verzet, tegen de lokoale partiestrategie in, teegn de soamenwerkienge me de SP.a wos mede verantwôordelyk voo zin onslag uut de partie. In [[Kortryk]] eit de [[CD&V]], onder leidinge van [[Stefaan De Clerck]] zin absolute mêerderheid verloorn. Aloewel ze goe soamen oan geweirkt me de SP.a van [[Philippe De Coene]] eit de CD&V toch beslist om me de VLD te zittn. In veel gemêenten ein de CD&V veel in de pap te brokk'n. Z'ein veel absolute mêerderheed'n, en versterk'n die nog dikwils. In [[Wielsbeke]] es 't er een kanse dat et [[Cordon Sanitaire]] deurbrook'n weird: de twjee grôotste partien, CD&V-[[N-VA]] en WDV, ein elk 9 zetels en het [[Vlaams Belang]] 1.

== Verkiezingsutslag 2006 ==
*[[Gemêenteroadsverkiezingn 2006/Arrondissement Brugge|Arrondissement Brugge]]
*[[Gemêenteroadsverkiezingn 2006/Arrondissement Diksmude|Arrondissement Diskmude]]
*[[Gemêenteroadsverkiezingn 2006/Arrondissement Ippr|Arrondissement Ippr]]
*[[Gemêenteroadsverkiezingn 2006/Arrondissement Kortryk|Arrondissement Kortryk]]
*[[Gemêenteroadsverkiezingn 2006/Arrondissement Ostende|Arrondissement Ostende]]
*[[Gemêenteroadsverkiezingn 2006/Arrondissement Roeseloare|Arrondissement Roeseloare]]
*[[Gemêenteroadsverkiezingn 2006/Arrondissement Tielt|Arrondissement Tielt]]
*[[Gemêenteroadsverkiezingn 2006/Arrondissement Veurne|Arrondissement Veurne]]

== Externe koppelienge ==
* [http://www.vub.ac.be/belgianelections/Gemeenten.html#P4 Olle utsloagen van 2006]

[[Categorie: Gemêentepolletiek]]
