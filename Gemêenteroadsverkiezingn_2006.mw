Om de 6 joar goan de '''[[gemêenteroadsverkiezingn]]''' deure, woarby da de minsn stemmn voo 't lokoal niveau, zynde de [[gemêente|gemêentn]]. In '''[[2006]]''' weirdn de Gemêenteroadsverkiezingn g'odn ip [[8 oktober]] [[2006]]. Voo de verkiezingn weird [[West-Vloandern]] in 8 [[Arrondissement in West-Vloandern|arrondissementen]] ingedêeld. De gemêenteroadsverkiezingn zyn olsan t'ôpe me de [[Provincieroadsverkiezingn 2006|provincieroadsverkiezingn]].

==Algemêne tendensen==
De verkiezingn van 2006 weirdn olgemêen gekenmerkd deur de deurbroake van het [[Vlaams Belang]] ip gemêentelik vlak. De party ging over hêel [[Vloandern]] een 6.5% voorut en da wos vôorol te wytn an de klêne gemêentn, want in de steedn plaffoneerden ze of gingn ze licht achteruut. De [[Open VLD]] wos de grôte verliezer van de verkiezienge, beist da [[CD&V]] sterk en [[SP.a]] licht vôoruut gingn. [[Groen!]] verloor ôok lichtjes, moar wos toch content omda ze ten ipzichte van 2004 vôorut gingn.

In [[West-Vloandern]] woarn der ôok een oantal interessante ontwikkelingn: in [[Ostende (stad)|Ostende]] es [[Jean-Marie Dedecker]] der nie in gesloagd om zyn doel te bereikn, noamelik de mêerdereid breekn. Zyn verzet, teegn de lokoale partiestrategie in, teegn de soamenwerkienge me de SP.a wos mede verantwôordelik voo zyn onslag uut de party. In [[Kortryk]] eit de [[CD&V]], onder leidinge van [[Stefaan De Clerck]], zyn absolute mêerderheid verloorn. Aloewel ze goe soamen oan geweirkt me de SP.a van [[Philippe De Coene]], eit de CD&V toch beslist om me de VLD te zittn. In veel gemêenten ein de CD&V veel in de pap te brokkn. Z'ein veel absolute mêerdereedn, en versterkn die nog dikwyls. In [[Wielsbeke]] wos 't er een kanse dat et [[Cordon Sanitaire]] deurbrookn weird: de twêe grôotste partyen, CD&V-[[N-VA]] en WDV (''Welvaart Door Vrede''), ein elk 9 zetels en het [[Vlaams Belang]] 1. Uuteidelik et er e verkoozn gemêenteroadslid van WDV overeloopn no de CD&V en ezô et die party ogliek de mêerdereid kunn oaln.

== Verkiezingsuutslag 2006 ==
*[[Gemêenteroadsverkiezingn 2006/Arrondissement Brugge|Arrondissement Brugge]]
*[[Gemêenteroadsverkiezingn 2006/Arrondissement Diksmude|Arrondissement Diksmude]]
*[[Gemêenteroadsverkiezingn 2006/Arrondissement Yper|Arrondissement Yper]]
*[[Gemêenteroadsverkiezingn 2006/Arrondissement Kortryk|Arrondissement Kortryk]]
*[[Gemêenteroadsverkiezingn 2006/Arrondissement Ostende|Arrondissement Ostende]]
*[[Gemêenteroadsverkiezingn 2006/Arrondissement Roeseloare|Arrondissement Roeseloare]]
*[[Gemêenteroadsverkiezingn 2006/Arrondissement Tielt|Arrondissement Tielt]]
*[[Gemêenteroadsverkiezingn 2006/Arrondissement Veurne|Arrondissement Veurne]]

== Externe koppelienge ==
* [http://www.vub.ac.be/belgianelections/Gemeenten.html#P4 Olle utsloagen van 2006]

[[Categorie: Gemêentepolletiek]]
