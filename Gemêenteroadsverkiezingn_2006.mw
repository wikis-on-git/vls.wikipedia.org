Om de 6 joar goan de Gemjeenteroadsverkiezingn deure, woarbie da de minsn stemmn voo het lokoal niveau, zinde de gemjeent'n. In 2006 weird'n de Gemjeenteroadsverkiezingn gehod'n ip [[8 oktober]] [[2006]]. Voo de verkiezingn weird [[West-Vloandern]] in 8 [[Arrondissement in West-Vloandern | arrondissementen]] ingedjeeld. De gemjeenteroadsverkiezingn zin olsan tôope me de [[Provincieroadsverkiezingn 2006|provincieroadsverkiezingn]].

==Algemjeene tendensen==
De verkiezingn van 2006 weirden olgemjeen gekenmerkd deur de deurbroake van het [[Vlaams Belang]] ip gemjeentelik vlak. De partie ging over hjeel [[Vloandern]] een 6.5% voorut, en da wos vôorol te weit'n an de kljeene gemjeentn, want in de steed'n plaffoneerden ze of gingn ze licht achterut. De [[VLD]] wos de grôote verliezer van de verkiezing, terwijl da [[CD&V]] sterk en [[SP.a]] licht vôorut gingn. [[Groen!]] verloor ôok lichtjes, moar wos toch content omda ze ten ipzichte van 2004 vôorut gingn.

In [[West-Vloandern]] woarn der ôok een oantal interessante ontwikkelingn: in [[Ostende]] es [[Jean-Marie Dedecker]] der nie in gesloagd om zin doel te bereik'n, noamelik de mjeerderheid breek'n. Zin verzet, tegen de lokoale partiestrategie in, teegn de soamenwerkienge me de SP.a wos mede verantwôordelik voo zin onslag ut de partie. In [[Kortrik]] eit de [[CD&V]], onder leidinge van [[Stefaan De Clerck]] zin absoluute mjeerderheid verloorn. Aloewel ze goe soamen oan geweirkt me de SP.a van [[Philippe De Coene]] eit de CD&V toch beslist om me de VLD te zitt'n. In veel gemjeenten ein de CD&V veel in de pap te brokk'n. Zein veel absoluute mjeerderheed'n, en versterk'n die nog dikwils. In [[Wielsbeke]] es 't er een kanse dat et [[Cordon Sanitaire]] deurbrook'n weird: de twjee grôotste partieen: CD&V-[[N-VA]] en WDV ein elk 9 zetels en het [[Vlaams Belang]] 1.

== Verkiezingsutslag 2006 ==
*[[Gemjeenteroadsverkiezingn 2006/Arrondissement Brugge|Arrondissement Brugge]]
*[[Gemjeenteroadsverkiezingn 2006/Arrondissement Diksmude|Arrondissement Diskmude]]
*[[Gemjeenteroadsverkiezingn 2006/Arrondissement Ippr|Arrondissement Ippr]]
*[[Gemjeenteroadsverkiezingn 2006/Arrondissement Kortrik|Arrondissement Kortrik]]
*[[Gemjeenteroadsverkiezingn 2006/Arrondissement Ostende|Arrondissement Ostende]]
*[[Gemjeenteroadsverkiezingn 2006/Arrondissement Roeseloare|Arrondissement Roeseloare]]
*[[Gemjeenteroadsverkiezingn 2006/Arrondissement Tielt|Arrondissement Tielt]]
*[[Gemjeenteroadsverkiezingn 2006/Arrondissement Veurne|Arrondissement Veurne]]

== Externe koppelienge ==
* [http://www.vub.ac.be/belgianelections/Gemeenten.html#P4 Olle utsloagen van 2006]

[[Category: Gemêentepolletiek]]
