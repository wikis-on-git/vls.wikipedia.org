{{wiu}}Achter Karel Cogghe, Barco, Bruynooghe's Koffie, Drukkerie Strobbe en Herman Roelstraete is da nu oal 't zesde oenderwerp, woarover da'k goa skriv'n: André Demets.

Heboor'n in Vuve-Sènte Boafs (Sint Baafs-Vijve) en dielgemiènte van Wielsbeke in 1906 e 'k ik èm voôroal gekend als directeur van Radio Kortrik, de voôrganger van Radio 2 West-Vloanderen. J'è doa behunn'n in 't joar '49 en j'è lange hebleev'n, oallesins tot einde joaren '60, miskien zelfs behun joaren '70. Radio Kortrik wa tôn noh in de Rysselstroate, nummero 36 in Kortrik, woa da nu Residentie Fabiola es, nie verre van de Robbeplatse. De veruus noa 't Conservatoriumpling èt tie nie mè meehemak, want j'es behun joaren '70 ip pensioen hehoan. J'è wel iènegte boek'n heskreev'n, oender andere "Geluk voor iedereen" en j'es wok de voader van Hilde Demets, die noh oalsan skeep'n van Kortrik es, mièr bepoald skeep'n van Burgelike Stand. Ip 't latste van zin leev'n etie ziek hekoem'n, eigelik dement en j'è hestorv'n behun joar'n '90, toch oal wel e joar of vèftiene heleên.  't wa dus wel en gekènde figure in West-Vloand'ren.

Vele mièr kanne 'k ik nie skriv'n over André Demets, moa 'k peize wel dattie sertoe noame hemak tè als directeur van Radio Kortrik. Ie kwam wel stief zelden an de microfoon, ik n'è em verzeek'rs moa iène kiè wor'n klapp'n en 't wa ton noh vriè kort.
