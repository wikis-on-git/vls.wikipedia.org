{{plat|Brugs}}[[Ofbeeldienge:C&A.JPG|thumb|right|C&A ipt podium]]
'''Cowboys & Aliens''' is e vormalige Brugsche rockgroep me z'n eign typische geluud uut [[Brugge]] en wier in [[1996]] ipgericht deur [[Henk Vanhee]] en [[John Pollentier]]. Je stoptige achter tien joarn ip den 28e oktobere 2006. 

==Geschiedenisse==
In't begun spildege diene groep vornamelijk alternatieven [[rock]], ze pakten in [[1997]] zelfs een êerste ploate, "League of Fools", ip.  Mor in vergelykienge met undere loatere cd's ku je in feite under muziek van ton nie vergelykn.

Te woare pas vanaf under twidden ploate, "A Trip To The Stonehenge Colony" da de groep z'n uutendelikn droai voend in da specifieke segment van de rock.  Me de "sound" da ze toen aan en ze zelfs in't buutnland noam en foam in de rocksierkwies verworvn.  Z'en oender andere die ploate uutgebrocht in [[Duutsland]], [[Ôostenryk]], [[Vrankryk|Frankryk]], [[Itoalje]], [[Norwêegn]], [[Finland]], en azo vôort.

't Geluud van under muziek is in feite e bitje gebazeerd ip [[Black Sabbath]], [[Led Zeppelin]] en [[John Spencer]].  In [[2002]] zettegen ze e verder staptje in de goeie richtienk.  In [[2004]] mochtegen ze zelfs ip't heavymetalfestival [[Graspop]] in [[Dessl]] goan iptreedn.

Nog in [[2004]] en ze ton under vierde en latste ploate "Language Of Superstars" uutgebrocht. Ip den 28e oktobere [[2006]] gaven C&A under latste concert in 't [[Entrepot]] ([[Brugge]]).

==Bezettienge==
*Zanger: [[Henk Vanhee]]
*Bassgitoare: [[Kris Vandekerckhove]]
*Gitoare: [[John Pollentier]]
*Drums: [[Johan Van de Sype]]

==Ploaten==
*[[1997]] - League of Fools (cd)
*[[2000]] - A trip To The Stonehenge Colony (cd)
*[[2002]] - Love, Sex, Volume (cd)
*[[2004]] - Language Of Superstars (cd)

==Externe koppeliengn==
*[http://youtube.com/watch?v=PLnpNi5Nmcc "Ghost In My Speaker" viedejocliep C&A]
*[http://www.moonartgallery.be/news.php?readmore=2117 Open brieve van Henk Vanhee ôovr de split van C&A]
*[http://www.moonartgallery.be/news.php?readmore=2127 Verslagsje van't allerlatste iptreden van C&A]

[[categorie:Brugge]]
[[categorie:West-Vlamsche groep]]
