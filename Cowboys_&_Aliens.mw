{{beg}}
Cowboys & Aliens is e vormalige Brugsche rockgroep mê z'n eign typiesche gelûud ût [[Brugge]] en wier in [[1996]] ipgericht deur [[Henk Vanhee]] en [[John Pollentier]].  

==Geschiedenisse==
Int begun spildege diene groep vornâmelijk alternatieven [[rock]], ze pakten in [[1997]] zelfs een êerste ploate, "League of Fools", ip.  Mor in vergeliekieng mêe undere loatere cd's kuje in feite under muzyk van ton nie vergelykn. Te woare pas vanaf under twidden ploate, "A Trip To The Stonehenge Colony" da de groep z'n ûtendelikn droai voend in da specifieke segment van de rock.  Mêe de "sound" da ze toen âan êen ze zelfs in't bûtnland noam en foam in de rocksierkwies verworvn.  Z'êen oender andere die ploate ûtgebrocht in [[Duutsland]], [[Eustenriek]], [[Vrankryk]], [[Itoalje]], [[Norwêegn]], [[Fienland]], en azo vôort.
<p>'t Gelûd van under muziek is in feite e bitje gebazeerd ip [[Black Sabbath]], [[Led Zeppelin]] en [[John Spencer]].  In [[2002]] zetteghen ze e verder staptje in de goeie richtienk.  In [[2004]] mochtegen ze zelfs vo ip 't heavymetalfestival [[Graspop]] in [[Dessl]] goan iptrêedn.
Nog in [[2004]] êen ze ton under vierde en latste ploate "Language Of Superstars" ûtgebrocht. Ip den 28e oktobere [[2006]] gâven C&A under latste consert in 't [[Entrepot]] ([[Brugge)]].

==Bezettienge==
*Zanger: [[Henk Vanhee]]
*Bassgitoare:[[Kris Vandekerckhove]]
*Gitoare:[[John Pollentier]]
*Drums:[[Johan Van de Sype]]

==Ploaten==
*[[1997]] - League of Fools (cd)
*[[2000]] - A trip To The Stonehenge Colony (cd)
*[[2002]] - Love, Sex, Volume (cd)
*[[2004]] - Language Of Superstars (cd)

==Externe koppelienge==
*[http://youtube.com/watch?v=PLnpNi5Nmcc "Ghost In My Speaker" viedejocliep C&A]
*[http://www.moonartgallery.be/news.php?readmore=2117 Open brieve van Henk Vanhee over de split van C&A]

[[categorie:Brugge]]
[[categorie:West-Vlamsche groep]]
