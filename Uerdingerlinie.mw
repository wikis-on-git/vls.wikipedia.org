[[Ofbeeldienge:LimburgsIk.png|thumb|Ik, Ich]]
De '''Uerdinger linie''' es en isoglosse<ref>En isoglosse es e geografische begrenzienge van e toalkundig fenomeen.</ref> tusschn et gebied da "ik" (of "ek") zegt en et gebied da "ich" (of "ech") uutsprikt. ("Ek gonn noar hüss." / "Ech jon noo huus.")

De wisselienge van ''k → ch'' es één van de gevolgn van de [[Oogduutsche klankverschuvienge]]. Die verschuvienge es nie overol in dezelste moate gebeurd. De Uerdinger linie goat dus ollene over de "ik/ich"-grenze moa zegt nietn over de wisselienge van k in ch in andere woordn  die meestol de "k" g'oudn èn. "Ouch" (ook) es een van de uutzonderiengn woar dat de wisselienge wel gebeurd es.

De begrenzienge lopt in uze streekn deur de provinsjes [[Vlams-Broabant]], rond Tienen, en deur [[Limburg (België)|Belgs Limburg]] en [[Limburg (Olland)|Ollands Limburg]]. Da wilt dus zeggn da sommigste Broabanders "ich" zeggn en nie olle Limburgers "ich" uutspreekn.

De Uerdinger linie es e zylyne van de [[Benrather linie]]. Want neffers ''k → ch'' zyn d'r ook de ''p → f'' en ''t → s'' verschuviengn. Zo keun je in een en dezelstn regio vo verschillige woordn evenzovele verschillige isoglossn upstelln. Deur die "uutwoaierienge" van isoglossnbundels noemn ze da gebied de ''Rynlandsche woaier''.

==Referensjn==
 
<references />
