'''Zwevezele''' is een dêelgemêente van [[Wiengne]]. De middeleeuwse noame van Zwevezele was 'Sweveseele', minstens van in de 15e êeuw. Ter zyn twee parochies: de die van de Platse (Sint Aldegonde) en de die van 'n Hille (Sint Jozef, 1964). In 1965 oad de gemêente 5277 inweuners. Zwevezele fusioneerde in 1976 met Wiengne.

==Bezienswoardigeedn==
Den toren van Sint Aldegonde is uut de 15sten êeuw. De reste van de kerke is erbouwd in 1965. Roend de kerke stoan bedevoartskapelletjes ter êre van Sint-Aldegondis die wordt verêerd teegn kanker. In 't nôordn van Zwevezele liggn de Munck-bussn, met oude schône boomn. Nie bekend, toch styf schône.

==Bekende Zwevezêelnoars==
* [[Jules Sap]] (1891? -1966), overlevende van den Titanic, woa dan ze van zyne noame 'Sop' oan gemoakt. Voardege noar [[Amerika]] om d'r rond Detroit t'elpn in den ôogst van de bêetn. Ter woarn in 't totoal zes Zwevezelnoars op de Titanic oat-ie zonk; ol in de derde klasse. Loater eet ie nog in [[Vrankryk | Vrankrijk]] in de ôogst gewerkt, als 'Fransman'.
* [[Willy Vanneste]] (°1944), won in 1967 ne rit in de [[Roende van Vrankryk]] en droeg ter de gelen trui. Won in 1970 de vierdoagse van [[Duunkerke]] en won in 1972 het kampioenschap van Zurich.
* [[Joe Harris]], alias Georges Lisabeth (1943-2003), zanger (Drink rode wijn, Meisjes zeggen gauw, Ik wil een knoopje aan je bloesje zijn, ...), brocht zyne jeugd deure in Zwevezele.
* [[André Vandewiele]] (°1926) krêeg den 22sten ogustus 2006 het ereburgerschap van Wiengne-Zwevezele woar dat-ie geboorn is en weundege tot in 1951.

==Geschiedenisse==
In de joarn tsjestig van de verleen êeuw stond er een motofabrieke in Zwevezele: Claeys-Flandria.
Ter woarn ôok twee brouweryen in de Lichterveldestroate. Ze brouwden bier en mohtegen limonoade. Eén van die brouweryen, Callewaert, was zynen tyd verre voruut. Ulder limonoademerk, 'White Star' oad ten latste van achter den Twède Weireldoorlog nen Ingelsen noame (in plekke van ne Fransen dat ton mode was). Moar: ze oan niet allêne witte, gele en roo (grenadine) moar ôok lichtgroene limonoade! Eeuwige roem!

==Het citoat==
Raymond van het Groenwoud moakte Zwevezele onsterfelik in Vloandern in zijn liedje: "Je veux de l'amour" - 
"'k Heb gezongen in Aalst, Peutie, Zwevezele, Genoelselderen"

==Boek==
André Vandewiele, geschiedenis van Zwevezele (2 dêeln).

== Gebeurtenissen ==
Joarlikse karnavalstoet in februari, ingericht deur d'orde van de boloetn

==Externe koppelienge==
* [http://users.skynet.be/verganeglorie/teksten/titanic/titanic_21.htm Over Jules Sap (met foto)]
* [http://www.nieuwsblad.be/Article/Detail.aspx?articleID=gpuecck5 Ereburgerschap André Vandewiele]


[[Categorie: Plekke in West-Vloandern]]
[[nl:Zwevezele]]
[[fr:Zwevezele]]
