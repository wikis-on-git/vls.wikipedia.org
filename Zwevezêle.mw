'''Zwevezele''' is een dehlgemehnte van [[Wiengne]]. De middelehwse noame van Zwevezeele was 'Sweveseele', minstens van in de 15e ehw. Ter zin twee parochies: de die van de Platse (Sint Aldegonde) en de die van 'n Hille (Sint Jozef, 1964). In 1965 hoad de gemeente 5277 inweuners. Zwevezele fusioneerde in 1976 met Wiengne.

==Bezienswoardiheedn==
Den toren van Sint Aldegonde is ut de 15sten ehw. De reste van de kerke is herbouwd in 1965. Het woapenschild van Zwevezele verwist noar nen ehk. In 't nohrdn van Zwevezele lign de Munck-busn, met odde schohne bohmn. Nie bekend, toch stif schohne.

==Bekende Zwevezelnohrs==
* [[Jules Sap]] (1891? -1966), overlevende van den Titanic, wo dan ze van zinne nohme 'Sop' hohn gemohkt. Vohrdege naar Amerika om-d-er rond Detroit t'helpn in den ohgst van de behtn. T-er wohrn in 't totohl  zes Zwevezelnohrs op de Titanic oh-t-ie zonk, al derde klasse. Lohter hiht ie nog in [[Vrankrik | Vrankrijk]] in de oghst gewerkt, als 'Fransman'.
* [[Willy Vanneste]] (°1944), won in 1967 nu rit in de ronde van Vrankrik en droeg-t-er de gelen truj. Won in 1970 de vierdohgse van Dunkerke.
* [[Joe Harris]], alias Georges Lisabeth (1943-2003), zanger, brocht zin jeugd deure in Zwevezele
* [[André Vandewiele]] (°1926) krihg den 22sten augutus 2006 het ereburgerschap van Wiengne-Zwevezele wohr dat-ie geboorn is en weundege tot in 1951.

==Geschiedenisse==
In de johrn tsjestig van de verleen ehw stond er een motofabrikke in Zwevezele, Claeys-Flandria.
Ter wohrn wok twee browwerien in de Lichterveldestroate. Ze browden bier en mohtegen limonohde. Ihn (1) van die browwerien, Callewaert, was zinnen tid verre vohrut. Ulder limonohdemerk, 'White Star' hoht ten latste van achter den twehde wihreldoorlog nen Ingelsen nohme (in plekke van nu Fransen dat ton mode was) mohr: ze hohn niet allihne witte, gele en roh (grenadine) mohr wok lichtgroene limonohde! Ehwige roem!

==Het citoat==
Raymond van het Groenwoud moakte Zwevezele onsterfelik in Vloandern in zijn lidsje: "Je veux de l'amour" - 
"'k Heb gezongen in Aalst, Peutie, Zwevezele , Genoelselderen"

==Bok==
André Vandewiele, geschiedenis van Zwevezele (2 dehln).

==Externe koppelienge==
* [http://users.skynet.be/verganeglorie/teksten/titanic/titanic_21.htm over Jules Sap (met foto)]
* [http://www.nieuwsblad.be/Article/Detail.aspx?articleID=gpuecck5 ereburgerschap André Vandewiele]


[[Categorie: Plekke in West-Vloandern]]
[[nl:Zwevezele]]
[[fr:Zwevezele]]
