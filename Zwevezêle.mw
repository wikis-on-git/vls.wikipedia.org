{{Infobox Belgische deelgemeente|
|kaart1=[[Image:ZwevezeleLocation.svg|300px]]
|naam= Zwevezêle
|provincie=WVLA
|gemeente=[[Wiengne]]
|latitudeGraden=51
|latitudeMinuten=02
|latitudeSeconden=11
|longitudeGraden=3
|longitudeMinuten=12
|longitudeSeconden=45
|opp=
|inw=5.378
|datum=01/01/2007
|dichtheid=
|postcode=8750
|netn=
|}}
'''Zwevezêle''' is een dêelgemêente van [[Wiengne]]. De middeleeuwse noame van Zwevezêle was 'Sweveseele', minstens van in de 15e êeuw. Ter zyn twee parochies: de die van de Platse (Sint Aldegonde) en de die van 'n Hille (Sint Jozef, 1964). In 1965 oad de gemêente 5277 inweuners. Zwevezêle fusioneerde in 1976 met Wiengne.

==Bezienswoardigeedn==
Den toren van Sint Aldegonde is uut de 15sten êeuw. De reste van de kerke is erbouwd in 1965. Roend de kerke stoan bedevoartskapelletjes ter êre van Sint-Aldegondis die wordt verêerd teegn kanker. In 't nôordn van Zwevezêle liggn de Munck-bussn, met oude schône boomn. Nie bekend, toch styf schône.

==Bekende Zwevezêelnoars==
* [[Jules Sap]] (1891? -1966), overlevende van den Titanic, woa dan ze van zyne noame 'Sop' oan gemoakt. Voardege noar [[Amerika]] om d'r round Detroit t'elpn in den ôogst van de bêetn. Ter woarn in 't totoal zes Zwevezêelnoars op de Titanic oat-ie zonk; ol in de derde klasse. Loater eet ie nog in [[Vrankryk]] in den ôogst gewerkt, als 'Fransman'.
* [[Willy Vanneste]] (°1944), woun in 1967 ne rit in de [[Rounde van Vrankryk]] en droeg ter de gelen trui. Won in 1970 de vierdoagse van [[Duunkerke]] en woun in 1972 het kampioenschap van Zurich.
* [[Joe Harris]], alias Georges Lisabeth (1943-2003), zanger (Drink rode wijn, Meisjes zeggen gauw, Ik wil een knoopje aan je bloesje zijn, ...), brocht zyne jeugd deure in Zwevezêle.
* [[André Vandewiele]] (°1926) krêeg den 22sten ogustus 2006 het ereburgerschap van Wiengne-Zwevezêle woar dat-ie geboorn is en weundege tot in 1951.

==Geschiedenisse==
De noame Sweveseele is verzekersten ofgeleid van de stam, de Sweven of Sueven die al deur Julius Caesar vermeld woarn. Zelfs Tacitus schreef over de Sueven in zin werk 'Germania' uit het jaar 98: "Wat betreft de Goden vereren ze voornamelijk Mercurius (=Odin), ... Hercules (=Thor) en Mars (=Tyr) ... Een deel der Sueven offert ook aan Isis." (uit: Axel van Valvrucht, 'Germaanse mythologie, magie en mysteries'.) In 'Byvoegsel op Marcus van Vaernwyks Historie van Belgis of Kronyke der Nederlandsche Oudheid' (1561) kun je leezn in het vuufde kapittel: "Den naem van Sweven, nog bestaende in den genen van de gemeenten van Zwevelo, in de provincie van Drenthe, Sweveseele, by Meulebeke, en Sweveghem, by Harelbeke, in West-Vlaenderen." 
In de joarn tsjestig van de verleen êeuw stound er een motofabrieke in Zwevezêle: Claeys-Flandria.
Ter woarn ôok twee brouweryen in de Lichterveldestroate. Ze brouwden bier en mohtegen limonoade. Eén van die brouweryen, Callewaert, was zynen tyd verre voruut. Ulder limonoademerk, 'White Star' oad ten latste van achter den Twède Weireldoorlog nen Ingelsen noame (in plekke van ne Fransen dat ton mode was). Moar: ze oan niet allêne witte, gele en roo (grenadine) moar ôok lichtgroene limonoade! Eeuwige roem!

=='t citoat==
Raymound van het Groenewoud moakte Zwevezêle onsterfelik in Vloandern in zyn liedje: "Je veux de l'amour" - 
"'k Heb gezongen in Aalst, Peutie, Zwevezele, Genoelselderen"

==Boek==
André Vandewiele, geschiedenis van Zwevezele (2 dêeln).

== Gebeurtenissen ==
Joarlikse carnavalstoet in februaori, ingericht deur d'orde van de boloetn

==Externe koppelienge==
* [http://users.skynet.be/verganeglorie/teksten/titanic/titanic_21.htm Over Jules Sap (met foto)]
* [http://www.nieuwsblad.be/Article/Detail.aspx?articleID=gpuecck5 Ereburgerschap André Vandewiele]


[[Categorie: Plekke in West-Vloandern]]
[[nl:Zwevezele]]
[[fr:Zwevezele]]
