'''Camille Looten''' ([[Nôordpene]], [[16 oktober]] [[1855]] - [[Rysel]], [[27 november]] [[1941]]) was een Frans-Vlamsche paster en promotor van de Vlamsche  cultuur in [[Frans-Vloandern]]. 
==Leevn en werk==
Looten begost zyn studies in Nôordpene in Frans-Vloandern, ging ton noa ’t kleen seminarie van [[Koameryk]] (Cambrai) en loater noa de Katholieke Universiteit in Rysel.

In 1880 ist’n paster gewyd in Koameryk.

Je promoveerde in 1889 met een proefschrift over [[Joost van den Vondel]] an de Sorbonne in [[Parys]].

Je gaf werk uut van [[Michiel de Swaen]] en publiceerde veel volknkundige en istorische artikels over Frans-Vloandern. 

Dat de Nederlandsche toale an de Katholieke Universiteit van Rysel koste gevolgd wordn in 1907 was surtout an den inzet van Looten te dankn. Je  was oogleroare Ingelsche toale en letterkunde an dien universiteit van 1890-1941.

Vanof 1900 tout 1941 wast ’n voorzitter van ’t Comité Flamand de France. Je makte vele geleerdn en toalkundign in [[Vloandern]] en [[Olland]] gevoelig vo de positie van ‘t Nederlands in Noord-Frankryk. Vanwege zyn verdienstn ist’n in 1927 ipgenoomn als buutnlands lid in de “Maatschappij der Nederlandse Letterkunde in Leiden” en in 1930 volgde zyn benoeminge als erelid van de “Koninklijke Vlaamse Academie”. 

Je was styf gehecht an de Vlamsche toale en j’e vele geleedn ounder de minachtinge vo die toale en de invoeringe van ’t Frans als enige ounderwystoale in Frans-Vloandern. J’et altyd de rechtn van ’t [[Frans-Vlams|Vlaemsch]] verdedigd. In 1935 et’n de "légion d’honneur", een importente Fransche ounderscheidinge, gerefuseerd.

[[Categorie:Gêestelikke|Looten, Camille]]
[[Categorie:Frans-Vloandern|Looten, Camille]]

[[fr:Camille Looten]]
[[nl:Camille Looten]]
