[[Ofbeeldienge:LocatieZeeuwsVlaanderen.png|thumb|<center>Zêeuws-Vloandern]]
'''Zêeuws-Vloandern''' is nu e stik van [[Olland]], in de provincie [[Zeeland|Zêeland]], dat teegn [[België]] ligt. Sedert de gemêentelikke erindêlienge van 2003 bestoat 't nog uut drie gemêentn: [[Sluus (gemêente)|Sluus]], [[Terneuzn]] en [[Ulst]]. Tot vôor 't joar 1600 was Zêeuws-Vloandern geweune een dêel van Vloandern dan d' Ollanders ein bluuvn bezettn tot de [[Fransche Revolutie]]. Tussen 1794 en 1815 moakte 't dêel uut van Ôost- of West-Vloandern (Sluus, Kezand, Bresjes). Zêeuws-Vloandern is 't ênigste dêel van Zêeland da nie an minstens drie kantn an woater grenst.

't Is een belangryk gebied vo 't [[kanoal Gent-Terneuzn]]. Ten westn van de [[Braakman]], moar ook in de ôostelikke platsn Terneuzn, [[Axel]] en [[Zaamslag]] zyn de mêeste inweuners [[protestant]], dikwils afstammeliengn van West-Vlamsche protestantn die ier in de 17e êeuw zyn kommn weunn. Moa d'r weunn ook elders veel menschn me 'n Vlamschn achtergroundistorie. 't Is surtout een gebied voe boern. In Philippine kommn veel Vloamiengn [[mussel]]s eetn. In Sluus en Axel kommn ze voe te shoppen. Terneuzn en Ulst trekkn veel Vlamsche dagsjestoeristn. Deurda veel protestantn trouwdigen me andre protestantn van "over 't woater", is de toale van Zêeuws-Vloandern nu teegnwoordig voe 't grotste dêel Zêeuws, moa wel styf beïnvloed deur 't West-Vlams, veural moa nie ollêne, in Sluus en wyde omgevienge.

[[Ofbeeldienge:VlagZeeuws-Vlaanderen.gif|thumb|125px|Ounofficiële vlagge van Zêeuws-Vloandern]]
Ol vanaf 1828 is Zêeuws-Vloandern me de rest van Zêeland verboundn gewist deur veerbôotn. Vanaf 1866 at de Provincie Zêeland 'n geregelde dienst me raderbôotn en stôombôotn. In 1958 kreegn de stôombôotn deur under noamn de bekende lapnoame "prinsessebôotn". Oewel de Ollandsche regerienge en de Zêeuwsche Staten in 1945 beloofd aan om de veerbôotn teminste voe Zêeuws-Vloamiengn gratis te moakn, gienk 't abonnement assan mor dierder wordn. In 1958 dreigde de actiegroep "Vrije Veren" (="Gratis Veerboten") zêfs me de afscheidienge van Olland en anslutienge by België os de veren nie were gratis zoun wordn. 't Was den êerste en veurlopig ênigste ki da de inweuners van Zêeuws-Vloandern doar serieus mee dreigdn. De pryzn zyn loater pertank toch were veroogd. In 2003 zyn de bootverbindiengn voe auto's afgeschaft achter de openienge van de Westerschelde-tunèl. Ienkel ip de verbindienge tusschn [[Vlissingn]] en Bresjes bluuft er 'n veerbôot voarn, allêne nog voe velo's en voetgangers, en uutgeboat deur Veolia Transport Fast Ferries.
==Noamn van stadjes of gemêentjes==
*[[Aerenburg]] 
*[[Aksel]] 
*[[Biervliet]]
*[[Sint-Anna-ter-Mu]]
*[[Bresjes]]
*[[De Groe]]
*[[Clinge]]
*[[Kezand]]
*[[Koewacht]]
*[[Ôofdploate]]
*[[Ôostburg]]
*[[Philippine]]
*[['t Sas]]
*[[Schôondyke]]
*[[Sluus]] 
*[[Sluuskille]]
*[[Susande]]
*[[Terneuzn]]
*[[Truzement]]
*[[Ulst]]
*[[Veugelweirde]]
*[[Westdorpe]]
*[[Yzendyke]]

==Veel gebruukte termn in Zêeuws-Vloandern==
* Boasjûh.
* Leutig ih
* nie prossen
In Zêeuws-Vloandern wordt er [[Zêeuws-Vlams]] geklapt.

==Bekende Zêeuws-Vloamiengn==
*Den bekendstn Zêeuws-Vloaming is oungetwyfeld [[Johan Hendrik van Dale]], de man van de dikke van Dale. Je weundege in Sluus. 
*[[Emile Buysse]], schryver
*[[Willem van Hanegem]], voetboller en trainer

't Woord '''Zêeuws''' es nen oudn Middel-Nederlandschn genitiefvorm van '''zêe''' en wil dus letterlik zegn: van de zêe, an de zêe.

[[Categorie:Zêeland]]

[[ca:Flandes zelandès]]
[[da:Zeeuws-Vlaanderen]]
[[de:Zeeuws Vlaanderen]]
[[en:Zeelandic Flanders]]
[[es:Flandes zelandés]]
[[fr:Flandre zélandaise]]
[[hu:Tengermenti Flandria]]
[[nl:Zeeuws-Vlaanderen]]
[[no:Zeeuws-Vlaanderen]]
[[ru:Зеувская Фландрия]]
[[zea:Zeêuws-Vlaonderen]]
