'''Zêeuws-Vloandern''' is nu e stik van [[Olland]], in de provinsje [[Zeeland|Zèeland]] teegn [[Belgje]] ligt. Sinds de gemêentelyke erindelienge van 2003 bestoat' nog uut drie gemêent'n: [[Sluus]], [[Terneuzn]] en [[Ulst]]. Tot vôor het joar 1600 was Zêeuws-Vloandern geweune een dêel van Vloandern dan de Ollanders ein bluvn bezett'n tot de Franse revolusie. Tussen 1794 en 1815 moakte het dêel ut van Ôost- of West-Vloandern (Sluus, [[Cadzand]], [[Bresjes]]). Zêeuws-Vloandern is 't ènigste dèel van Zèeland da nie an minstens drie kant'n an woater grenst.

't Is een belangryk gebied voor 't [[kanoal van Gent no Terneuzn]]. Ten west'n van de [[Braakman]], mor ook in de oostelyke platsn Terneuzn, [[Axel]] en [[Zaamslag]] zyn de mèeste inweuners [[protestant]], dikwels afstammeliengn van West-Vlamsche protestant'n die ier in de 17e êeuw zyn kommn weunn. Mo d'r weunen ook elders veel menschn mee 'n Vlamschen achtergroend istorie. 't Is surtout een gebied voe boern. In Filepinne kommn veel Vlamiengn mussels eetn. In Sluus en Axel kommn ze voe te shoppen. Terneuzn en Ulst trekk'n veel Vlamsche dagsjestoeriest'n. Deurda veel protestant'n trouwdigden mee andre protestant'n van "over 't woater", is de tale van Zêeuws-Vloandern nu teegnwoordig voe 't grotste dèel Zêeuws, mor wel styf bejinvloed deur 't West-Vlams, veuroal mor nie ollêne, in Sluus en wyde oemgevieng.

Ol vanaf 1828 is Zêeuws-Vloandern mee de rest van Zèeland verboendn gewist deur veerboten. Vanaf 1866 at de Provinsje Zèeland 'n geregelde dienst mee raderboten en stoomboten. In 1958 kregen de stoomboten deur junder namen de bekende lapname "prinsesseboten". Oewel de Ollandsche regering en de Zêeuwsche Staten in 1945 beloofd aan om de veerboten teminste voe Zêeuws-Vlamiengn graties te maak'n, gienk 't abonnement assan mor dierder worden. In 1958 dreigde de aksiegroep "Vrije Veren" (="Gratiese Veerboten") zêfs mee de afscheidienge van Olland en anslutienge bie Belgje os de veren nie were graties zoen worden. 't Was den èerste en veurlopig ènigste ki da de inweuners van Zêeuws-Vloandern dor serjeus mee dreigden. De pryzn zyn later pertank toch were veroogd. In 2003 zien de bootverbindiengn voe ottoos afgeschaft achter de openienge van de Westerschelde-tunèl. Ienkel ip de verbindienge tusschn [[Vlissingn]] en Bresjes bluuft er 'n veerboot voarn, allène nog voe vieloos en voetgangers, en uutgeboat deur Veolia Transport Fast Ferries.

Noamn va belangryke stadjes of gemêentjes:
*[[Ulst]],
*[[Veugelwèrde]],
*[[Sluus]],
*[[Oëstburg]],
*de [[Koewacht]],
*[[Ôftploatuh]],
*[[Filepinne]],
*[[Sluuskille]],
*[['t Sas]],
*[[Izndikke]]

Vee gebruukte term'n in Zêeuws-Vloandern zyn:
* Boasjûh.
* Leutig ih
* nie prossen

Den bekenst'n Zêeuws-Vloaming is ongetwyfeld van Dale, de man van de dikke van Dale. Je weundege in Sluus. Nen  anderen is [[Gijs Buwalda]], dien die nu echter tuschn [[Willebroek]] en [[Mecheln]] weunt. Diene Gijs, die verhuurt pampers.

't Word '''Zeeuws''' es nen oeden Middel-Nederlandschen genitiefvorm van '''zee''' en wil dus letterlyk zegn: van de zee, aan de zee.

[[Categorie:Zêeland]]

[[de:Zeeuws Vlaanderen]]
[[en:Zeeuws-Vlaanderen]]
[[es:Paliaco]]
[[fr:Flandre zélandaise]]
[[nl:Zeeuws-Vlaanderen]]
[[no:Zeeuws-Vlaanderen]]
[[zea:Zeêuws-Vlaonderen]]
