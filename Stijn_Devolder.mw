'''Stijn Devolder''' ([[Oarelbeke]], [[29 ogustus]] [[1979]]), ''volderke'' voo de fans,  es nen [[West-Vloandern|West-Vlamsche]] coureur. Omda't ie nogol redelik omôge kan ryn en nen goein tydryder es, weirdt ie gezien als de bestn rounderenner va [[België]] van't moment. 't Es wel (nog) ginne veelwinnoare.

==Carrière==
Stijn Devolder es ols dertienjoarige begonn by de wielerclub 'De Schildpadden'. In [[1994]] es't ie overgestapt noa de amateurploeg [[De Kortrijkse Groeningespurters]]. Ie es't er gebleevn tot in [[1999]]. Doarachter es't ie begunn ryn by de Merckx-boys, omda't ie ozô mêer internationoale wedstrydn koste ryn. 

In [[2002]] es't ie prof gekoomn by [[Vlaanderen-T-Interim]]. Achter een poar ipmerkelike prestoaties (twidde in de GP Fayt-le Franc en derde in de [[E3 Prys Vloandern]] en êreplekkn in de [[Roende van Vloandern]], Rund um Köln en de [[vierdoagse van Duunkerke]]) mocht ie begunn by [[US Postal]] ounder [[Dirk Demol]] in [[2003]]. In [[2004]] eit ie zyn êeste overwinnienge gehoald by de profs: ne rit in de Vierdoagse van Duunkerke. Stillekesan weirdt ôok duudelyk da't ie rounderennercapaciteitn eit, wa da leidde tot êreplekkn in vee roundes. In [[2007]] kwam doavan de bevestigienge, deur zyn eindoverwinnienge in de [[Roende van Ôostnryk]]. Loater ip't joar eit ie ôok nog êene dag de goudn trui gedroagn in de [[Roende van Spanje]], omda't ie êestes stound in't klassement.

==Palmares==
*2004: winnoare rit in vierdoagse van Duunkerke
*[[2005]]: Eindwinnoare van de [[Driedoagse van De Panne]]
*2005: [[Kortryk Koerse]]
*[[2006]]: tydrit [[Roende van België]]
*2006: 8ste [[Roende van Duutsland]] 
*2006: 11de [[Roende van Spanje]] 
*2007: tydrit Driedoagse van De Panne
*2007: 3de in de Roende van Zwitserland
*2007: Kampioen va België
*2007: winnoare tydrit in de Roende van Ôostnryk
*2007: winnoare eindklassement van de Roende van Ôostnryk

==Ploegn==
*2001 - [[Mapei (wielerploeg)|Mapei-Quick·Step]]
*2002 - Vlaanderen-T-Interim
*2003 - Vlaanderen-T-Interim
*2004 - US Postal (wielerploeg)|US Postal Service presented by Berry Floor
*2005 - [[Discovery Channel (wielerploeg)|Discovery Channel Pro Cycling Team]]
*2006 - Discovery Channel Pro Cycling Team
*2007 - Discovery Channel Pro Cycling Team
*2008 - [[Quick·Step (wielerploeg)|Quick·Step-Innergetic]]

==Externe koppelienge==
*[http://www.stijndevolder.be/ Officieeln website]

[[Categorie:West-Vlamsche coureur|Devolder Stijn]]
[[Categorie:Oarelbeke|Devolder Stijn]]

[[da:Stijn Devolder]]
[[de:Stijn Devolder]]
[[en:Stijn Devolder]]
[[fi:Stijn Devolder]]
[[fr:Stijn Devolder]]
[[nl:Stijn Devolder]]
[[no:Stijn Devolder]]
