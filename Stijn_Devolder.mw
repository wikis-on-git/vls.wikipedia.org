{{plat|Kortryks}}
{{Coureur |
  zendje                      = [[Image:Stijn Devolder RVV2008.jpg|thumb|center|Devolder in de Rounde van Vloandern 2008]]|
  noame                       = Stijn Devolder|
  bynoame                     = Volderke |
  gebortedoatum               = [[29 ogustus]] [[1979]] |
  gebortestee                 = [[Oarelbeke]] |
  geborteland                 = [[Belgie]] |
  lengte                      = 182 |
 gewicht                      = 71 |
  ploeg                       = Quick·Step-Innergetic|
  joarn                       = 
2005-2007<br>
2004<br>
2002-2003<br>
2001<br>|
  vorigeploegen               = 
Discovery Channel<br>
US Postal-Berry Floor<br>
Vlaanderen-T-Interim<br>
Mapei-Quick·Step |
  specialisoatie              = kut olles  (tydryen, klassiekers, klemmn,...)|
}}
'''Stijn Devolder''' ([[Oarelbeke]], [[29 ogustus]] [[1979]]) es nen [[West-Vloandern|West-Vlamsche]] [[coureur]]. Omda't ie nogol redelik omôge kan ryn en nen goein tydryder es, weirdt ie gezien als de bestn rounderenner va [[België]] van 't moment. 't Is ne coureur die initiatief durft te pakkn at ie goeie bêenn eit en ni te vele rekent, moa geirn deurevlamt. Ie es van Sellewie, nen wyk in [[Deirlyk]].

==Carrière==
===Jeugdjoarn===
Stijn Devolder es ols dertienjoarige begonn by de wielerclub 'De Schildpadden'. In [[1994]] es't ie overgestapt noa de amateurploeg [[De Kortrijkse Groeningespurters]]. By de nieuweliengn wos 'n ol froai goed (oundermêer en overwinnienge in 'n klemkoers van Forrières), mo 't is surtout byn de juniors dat 'n en echtn topper kwam. In zyn êeste joar wos 't ol 'n twin in 't Belgisch Kampioenschap in [[Rinnegelst]] achter Kevin Proost. E won oek twi joar tereke de [[Rounde van Vloandern]]. Ie es't er gebleevn tot in [[1999]]. Doarachter es't ie begunn ryn by de Merckx-boys, omda't ie ozô mêer internationoale wedstrydn koste ryen.

Ze beste joar byn de beloftn wos 2001, woarin dat 'n de Vlamschn Pyl, de GP Woaregem, Zesbergnprys in Oarelbeke en d'eindzege in de Rounde va Luuk. E muchte da joar oek stoage doen byn Mapei, mor e contract en krêeg 'n doa nie. E muchte oek nie no 't weireldkampioenschap da joar. Byn [[Vlaanderen-T-Interim]] krêeg 'n wel e contract en kus 'n egliek prof kommn.

===Profcarrière===
In [[2002]] es't ie prof gekoomn by [[Vlaanderen-T-Interim]]. Achter een poar ipmerkelike prestoaties (twidde in de GP Fayt-le Franc en derde in de [[E3 Prys Vloandern]] en êreplekkn in de [[Rounde van Vloandern]], Rund um Köln en de [[Vierdoagse van Duunkerke]]) mocht ie begunn by [[US Postal]] ounder [[Dirk Demol]] in [[2003]]. 
In [[2004]] eit ie zyn êeste overwinnienge gehoald by de profs: ne rit in de Vierdoagse van Duunkerke. Stillekesan weirdt ôok duudelik da't ie rounderennercapaciteitn eit, wa da leidde tot êreplekkn in vee roundes. In [[2007]] kwam doavan de bevestigienge, deur zyn eindoverwinnienge in de [[Rounde van Ôostnryk]]. Loater ip 't joar eit ie ôok nog êne dag de goudn trui gedroagn in de [[Rounde van Spanje]], omda't ie êestes stound in't klassement. In 2008 kwam et vôorlôpige ôogtepunt van zyn carrière toen da't ie de [[Rounde van Vloandern]] won. Hêel de finale zat Devolder mee van vôorn, en ip e goeie 20 kilomeiters reed ie ollêne weg en blêef 't ie sterk deuregoan tout in Meerbeke.

==Palmares==
*2004: winnoare rit in vierdoagse van Duunkerke
*[[2005]]: Eindwinnoare van de [[Driedoagse van De Panne]]
*2005: [[Kortryk Koerse]]
*[[2006]]: tydrit [[Rounde van België]]
*2006: 8ste [[Rounde van Duutsland]] 
*2006: 11de [[Rounde van Spanje]] 
*2007: Tydrit Driedoagse van De Panne
*2007: 3de in de Rounde van Zwitserland
*2007: Kampioen va België
*2007: tydrit in de Rounde van Ôostnryk
*2007: eindklassement van de Rounde van Ôostnryk
*2008: Tydrit Rounde van Algarve 
*2008: Eindwinnoare Rounde van Algarve
*2008: Rounde van Vloandern
*2008: Tydrit Rounde van België 
*2008: Eindwinnoare Rounde van België
*2008: Bergklassement Rounde van België

==Ploegn==
*2001 - [[Mapei (wielerploeg)|Mapei-Quick·Step]] (stagiair)
*2002 - Vlaanderen-T-Interim
*2003 - Vlaanderen-T-Interim
*2004 - [[US Postal (wielerploeg)|US Postal-Berry Floor]]
*2005 - [[Discovery Channel (wielerploeg)|Discovery Channel Pro Cycling Team]]
*2006 - Discovery Channel Pro Cycling Team
*2007 - Discovery Channel Pro Cycling Team
*2008 - [[Quick·Step (wielerploeg)|Quick·Step-Innergetic]]

==Externe koppelienge==
*[http://www.stijndevolder.be/ Officieeln website]

[[Categorie:West-Vlamsche coureur|Devolder Stijn]]
[[Categorie:Oarelbeke|Devolder Stijn]]

[[ca:Stijn Devolder]]
[[da:Stijn Devolder]]
[[de:Stijn Devolder]]
[[en:Stijn Devolder]]
[[es:Stijn Devolder]]
[[fi:Stijn Devolder]]
[[fr:Stijn Devolder]]
[[it:Stijn Devolder]]
[[ja:ステイン・デヴォルデル]]
[[nl:Stijn Devolder]]
[[no:Stijn Devolder]]
[[pl:Stijn Devolder]]
[[sv:Stijn Devolder]]
