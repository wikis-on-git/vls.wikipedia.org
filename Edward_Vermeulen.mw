'''Edward Vermeulen''', pseudoniem '''Warden Oom''', ([[Beseloare]],  [[19 april]] [[1861]] – [[Ooglee]], [[6 juli]] [[1934]]) was een [[West-Vloandern|West-Vlamsche]] schryver van volksromangs.
==Leevn en werk==
Os Edward Vermeulen drie joar oud was veruusdn z’n ouders van Beseloare noar Ooglee. Tout an z’n veertien joar gingt ’n noa ‘t [[Klêen Seminoarie]] in [[Roeseloare]] woa dat’n lesse kreeg van [[Hugo Verriest]]. Je was boerezeune en je werktege tout an zyn achtendertig joar ip de boerderie van z’n ouders.

In 1899 wierd ’n gemeenteountvanger in Ooglee.

Ip viftigjoarige leeftyd gaft ’n ounder de pseudoniem “Warden Oom”  z’n eerste romang uut (''Herwording''). Loater volgdn d’r nog vele andere volksromangs over ’t leevn ip den buutn in West-Vloandern, gekleurd deur z’n eign streektoale. Z’n beste werk, ''De Blieckaerts'' (1926) wierd loater vo toneel bewerkt.

Vermeulen was ook één van de uutgevers van [[’t Manneke uut de Mane]], de Vlamsche volksalmanak. 
==Bibliografie==
* Herwording (1911) 
* Trimards (1912) 
* Caïns zonde (1913) 
* De dieperik (1913) 
* De zwarte pokken (1919) 
* De pauwenschreeuw (1921) 
* Grepen uit het dierenleven I (1921) 
* Piot (1923) 
* Grepen uit aardig menschenleven (1923) 
* Grepen uit het dierenleven II (1923) 
* Pee Vlaminck (1925) 
* De Blieckaerts (1926) 
* Mietje Mandemakers (1926) 
* Stadhuisratten (1927) 
* De vracht (1928) 
* De zotte van 't Abeelenhof (1928) 
* Het betooverd hof (1929) 
* Verstervend ras (1930) 
* Boerenleven (1931) 
*De reis door het leven (1931) 
* Oorlogstijd (1932) 
* Tegen sterren en wind (1932) 
* Aardige rent (1933)
* Dagboek van een banneling 

[[Categorie:West-Vlamsche schryver|Vermeulen Edward]]
[[Categorie: Ooglee|Vermeulen Edward]]
