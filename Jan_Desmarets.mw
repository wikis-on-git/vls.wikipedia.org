'''Jan Desmarets''' (°[[Yper]], 1961) es nen [[expressionisme|expressionistischn]] kunstenoare die bronzn beeldn makt.

==Leevn==
Jan Desmarets wos upgegroeid in [[Wervik]] in e familie mei negen kinders. Je wos den voorlatstn.

J'eit e kunstupleidienge gevolgd an de ''Koninklijke Academie voor Schone Kunsten'' van [[Gent]].

Zyn eerste tentoonstellienge ield y in 1985. Sinsdien exposeert y geregeld in België en in 't butenland.

==Werkn==
Bronzn beeldn zyn zyn specialiteit. Dikkers monumentoal van grotte, soms meer dan twee meiters oge. 

De kunstenoare beeldt meestol mienschn, beestn en mythologische figuurn uut, dikkers binst da z'in vulle actie zyn. Lik nen oop vintjes te lope, peirdn in galop, ne puut die an 't spriengn es, of ne reiger die juuste ne vis up it.

't Es Jan Desmarets te doene vo de vitaliteit, de kracht, de dynamiek van 't moment. Da doet y deur zyn beeldn zo vele meugelik uut te zuuvern en details achterwege te loatn, zo bevriest y de bewegienge van zyn ounderwerp. Peirdn mei drie pootn, of mienschn zounder kop of mei één been, en zyn gin uutzounderiengn.

Kunstcritici noemn zynen styl intiem [[expressionisme|expressionistisch]], of ook wel [[fauvisme|fauvistisch]].

Veel van zyn beeld zyn in updracht gemakt en stoan in e openboare plekke. E levensgroot bronzn tweekoppig januspeird stoat up de maart van [[Woaregem]]; kunstwerk "De Sprint" by ''De Schakel'' in Woaregem; e standbeeld van em vlak voor 't nieuw schoolgebouw up de KATHO-RENO-campus (leroarnupleidienge) in [[Toeroet]] enz.

==Externe koppeliengn==
*[http://www.jandesmarets.com/ Website Jan Desmarets]
*[http://www.hetcleynehuys.com/galerie/kunstenaar_desmarets Galerie Het Cleyne Huis]
*[http://www.gskm.se/desmarets Galerie GKM Siwert Bergström]

[[Categorie:West-Vlamsche kunstschilder]]
