'''The Simpsons''' is en [[USA|Amerikoans]] têkenfilmptje, die in [[Vloandern]] op [[VT4]] uutgezondn is. 't Is kluchtig voe de klêne joes, moa oek grôte menschen kun d'r mèj lachen op een ander niveau, omda 't vul zit mè verwyzingn na 't olledoagsche leven, de politiek of Hollywoodsterrn.

Matt Groening et The Simpsons uutevoundn, ze kwaamn êest vôorn in ''The Tracey Ullman Show'' (1987), 't woarn toune nog korte filmtjes van e minute of 3. Ze kwaamn ol zêre indeliks populiar en in 1989 beguste d'êeste echte ofleverienge (''Simpsons Roasting on an Open Fire''). Oundertusschn zyn der ol 19 reeksn. In 2007 is er oek e film emakt.

==Personoages==
===Oofdpersonoages===
*[[Homer Simpson]]: den domsten van de bende. Voadre van Bart, Lisa en Maggie. Getrouwd me Marge en je werkt in de kerncentroale in sector zeevne-gee. 
*[[Marge Simpson]]: de vrouwe van Homer.
*[[Lisa Simpson]]: de slimste van de bende. Zy moe 't nogool dikkes ne kêe iplossn.
*[[Bart Simpson]]: den deugniet. Stèkt ootn van olles ut.
*[[Maggie Simpson]]: de joungste dochter van de menage.
===Neevnpersonoages===
*Ned Flanders: 'n gebeur van de Simpsons, wos etrouwd me Maude, die vodder in de reekse dôodgoat. Z'en tope 2 joungers, Rod en Todd. Hêel de menage is indeliks gelovig.
*Abraham Simpson: pépé van de Simpsons, doet nie aars of zoagn en volt geregeld in sloape beist dat 'n etwot zegt.
*Barney Gumble: cafémoat van Homer, ze kenn makoar ol styf lange. Barney is ossan droenke en en is surtout ekend deur zyn lude puffn. In loatere ofleveriengn is 'n van 'n drank erocht.
*Milhouse Van Houten: 'n bestn moat van Bart, Milhouse stikt vele uut deurda Bart nem meitrekt.
*Moe Szyslak: caféboas en oudn jounkeid die e masse aar illegoale diengn uutstikt. Bart belt nem vele up voun achter ounbestoande menschn te vroagn in 't café (Amanda Hugginkiss, Al Coholic, Seymour Butts,...). An de kallantn begunn te lachn, et 'n deure dan ze nem an 't kulln zyn en roept 'n toune deur 'n tillefong dat 'n nunder go viendn en etwot got andoen.
*Chief Clancy Wiggum: commissoaris die indeliks dom is en nietnt doet lik of dat zou moetn.
*Ralph Wiggum: zeune van Chief Wiggum, zit in de klasse van Lisa en is indeliks simpel (''Me fail English, that's unpossible!'' (woa da 't ''im''possible moe zyn)).
*Nelson Muntz: zit in de klasse van Bart en is e krapuultje, ze bekendste geluudje is ''haha'', dat 'n ieder ki zegt at er etwien etwot doms doet.  
*Krusty the Clown: tilleviezjeclow die e kienderprogramma makt. En et e gat in zyn and, Bart en Lisa en nem ol e masse kirs moetn reddn en were up weug zettn.
*Montgomery Burns: boas van de kerncentralle in Springfield. En is ol mêer of 100 en stienkende ryke. 't Is etwien die gin bitje emotie toogt en ossan mo mêer geld wult verdienn.
*Waylon Smithers: noastn medewerker van Burns, woarup dat 'n verliefd is. 
*Itchy & Scratchy: tilleviezjeprogramma over e [[muus]] en e [[katte]] die ossan endigt met de katte die vermord is deur 'n muus. Ebaseerd up Tom and Jerry.  
*Reverand Lovejoy: dominee die indeliks soaie litanieën gift.
*Seymour Skinner: schooloofd, et ol e masse rôoi at met Bart, ol appreciëren ze makoar wel
*Groundskeeper Willie: conciërge en klusjesman van 't schole, komt uut Schotland en viendt schooloofd Skinner e mietje.
*Burgemêester Quimby: en echtn pollitieker die vele mêer an zyn eign en zyn eign beuze peist dan an zyn stee Springfield. En et oek in e masse ofleveriengn en affaire met e aar vrouwe.
*Apu: oudt de Kwik-E-Mart oopn en komt van India. E werkt eigentlik 7 up 7, 24 up 24 en doadeure goa 't nog ol dikkers e bitje moeilik me zyn wuvetje Mandula.
*Professor Frink: e zottn uutviender, typevôorbeeld van e nerd
*Patty & Selma: zusters van Marge, ze kommn in 't hêle nie overêen me Homer. 't Zyn grôte fanoatn van McGyver en ze zyn oek olletwêe nog jounk.
*Otto: buschauffeur die styf an arte muziek is en nogol wel boutn smôort.
===Stemmn===
Achter ol de personoages zittn der vaneigens echtn menschn.
*Dan Castellaneta: stemme van Homer, Krusty, Abraham Simpson, Groundskeeper Willie, Burgemêester Quimby
*Hank Azaria: Moe, Apu, commissaris Wiggum, professor Frink, dokteur Nick Riviera
*Julie Kavner: Marge, Patty & Selma
*Nancy Cartwright: Bart, Ralph, Nelson, Todd
*Harry Shearer: Mister Burns, Ned Flanders, Seymour Skinner, Otto
*Yeardley Smith: Lisa

[[Categorie:TV-serie]]

[[af:The Simpsons]]
[[als:Simpsons]]
[[ar:عائلة سيمبسون]]
[[ast:Los Simpson]]
[[az:Simpsonlar]]
[[bar:Die Simpsons]]
[[be:Сімпсаны]]
[[bg:Семейство Симпсън]]
[[bn:দ্য সিম্পসন্‌স]]
[[br:The Simpsons]]
[[bs:Simpsonovi]]
[[ca:Els Simpson]]
[[cs:Simpsonovi]]
[[cy:The Simpsons]]
[[da:The Simpsons]]
[[de:Die Simpsons]]
[[el:Σίμπσονς]]
[[eml:The Simpsons]]
[[en:The Simpsons]]
[[eo:La Simpsonoj]]
[[es:Los Simpson]]
[[et:Simpsonid]]
[[eu:Simpsondarrak]]
[[fa:سیمپسون‌ها]]
[[fi:Simpsonit]]
[[fr:Les Simpson]]
[[ga:The Simpsons]]
[[gl:The Simpsons]]
[[he:משפחת סימפסון]]
[[hi:सिम्प्सोन्स]]
[[hr:Simpsoni]]
[[hu:A Simpson család]]
[[id:The Simpsons]]
[[is:Simpsonfjölskyldan]]
[[it:I Simpson]]
[[ja:ザ・シンプソンズ]]
[[ka:სიმპსონები]]
[[ko:심슨 가족]]
[[ksh:De Simsens]]
[[la:The Simpsons]]
[[lij:The Simpsons]]
[[lt:Simpsonai]]
[[lv:Simpsoni]]
[[ml:ദ സിംസണ്‍സ്]]
[[mr:सिम्पसन्स]]
[[ms:The Simpsons]]
[[nah:The Simpsons]]
[[ne:द सिम्प्सन्स]]
[[nl:The Simpsons]]
[[no:Simpsons]]
[[pl:Simpsonowie]]
[[pt:The Simpsons]]
[[ro:The Simpsons]]
[[ru:Симпсоны]]
[[sh:The Simpsons]]
[[simple:The Simpsons]]
[[sk:Simpsonovci]]
[[sl:Simpsonovi]]
[[sq:Simpsons]]
[[sr:Симпсонови]]
[[sv:Simpsons]]
[[th:เดอะซิมป์สันส์]]
[[tr:The Simpsons]]
[[uk:Сімпсони]]
[[vi:The Simpsons]]
[[zh:辛普森一家]]
[[zh-yue:阿森一族]]
