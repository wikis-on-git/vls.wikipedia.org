'''Pieter de Coninck''' (°[[Brugge]] tussen 1250 en 1260, † in 1332 of '33) wos n Vlams volksleider.

{{Plat|Brugs}}
[[ofbeeldienge:StandbeeldBreydel.JPG|thumb|300px|right|Standbild van Breydel en de Coninck ip de Mart van Brugge]]
Ie stamde uut n hêel geweune weversfamilie, moa ie koste wree goed klapp'n. Ie kost zyn publiek zodoanig overtugen dazze em overal zoun volgn.

In 1301 is 't ie vo den êeste ki vermeld als leider van nen upstand tegen belasting'n van 't stad Brugge. In juni van da joar vliegt ie in 't gevang, moa 't volk komt em bevried'n. De Lieboards pakken 't besteur van 't stad over. Moa [[Jacques de Châtillon]], de landvoogd, trekt Brugge bin en Pieter de Coninck is verbann'n.

Up vrage van Jan en Gwijde van Namen, zeuns van [[Gwijde van Dampierre]] (groaf van [[Vloandern]]), keert de Coninck in december 1301 were noa Brugge. D'er volgt n upstand woabie da ze den 1e mei van 1302 de kastêlen van [[Moale]] en [[Siesêle]] verovern. Moa de Lelioarts van de Châtillon komm met e leger van 800 man en de Coninck is were weggejoagd.

Achter de [[Brugse Mett'n]] komt Pieter were noa Brugge vo t'elpen met [[Willem van Gulik]] (klêezeune van Gwijde van Dampierre) bie de leidinge van 't stad.
Ze moaken n Vlams leger da surtou uut geweune minsen, boeren, ambachtslied'n, ... bestoat. 't Stad Brugge betoalt 't grotste dêel van de kosten vo den upstand.
Ze bevried'n de kastêlen van Moale en [[Wiendoale]] en e grôot stik van de reste van Vloandern.
Moa [[Kassel]] en surtou [[Kortrik]] bluuv'n in Fransk' anden.

't Vlams leger trekt dus noa Kortrik vo te proberen Kortrik te verôvern. Da gebeurt dus in de [[Guldenspôrenslag]] van den 11e juli 1302. Korts vo 't begun van die slag is Pieter de Coninck me twi zeuns toet ridder gesloagen.

In 1309 stoat ie tegoare met [[Jan Breydel]] en [[Jan Heem]] an 't oofd van n upstand tegen de goekeuringe van 't Verdrag van Athis-sur-Orge.

==Standbild==

Up de mart van Brugge stoat er sedert 1887 n standbild van Pieter de Coninck en Jan Breydel.
Up de voaravond van den 11e juli word'n d'er nog oltied blommen geleid deur 't stad.

[[Categorie: Middelêeuwen]]

[[en:Pieter de Coninc]]
[[nl:Pieter de Coninck]]
