{{Dynastie|
| ploatje = [[Ofbeeldienge:Charlemagne2.jpg|250px]]
| noame = Karel den Grôotn
| leevn = [[742]]- [[814]]
| functie1 = Keunink van ’t [[Frankisch Ryk]]
| periode1 = 768-814
| vôorganger1 = Pepeyn den Kortn
| ipvolger1 = Lodewyk den Vroomn
| functie2 = Keizer van et [[Illig Rôoms Ryk]]
| periode2  = 800-814
| vôorganger2 = -
| ipvolger2  = Lodewyk den Vroomn
| voader = Pepeyn den Kortn
| moeder = Bertrada van Laon
}}
'''Karel den Grôotn''' (Latyn ''Carolus Magnus''), van ‘t Uus van de [[Karoliengers]], Jupille-sur-Meuse,  [[2 april]] [[742]] - [[Aakn]], [[28 januoari]] [[814]]), was van 768 tout an z’n dôod keunink van de [[Frankn]] en in 800 wierd ’n deur paus Leo III tout keizer van 't [[Illig Rôoms Ryk]] gekrôond. 

==Zyn leevn==
Karel den Grôotn was de zeune van Pepeyn den Kortn, den eestn keunink van 't Uus van de Karoliengers, en Bertrada van Laon, bygenoamd ''Bertrada met de grôte voetn''. D’r zyn gin portreitn van Karel bekend, moa deurda z’n skelet in Aakn bewoard is, weetn ze dat ’n mè z’n 1 meter 93 styf grôot was. ‘t Was e rostn en j’aad e moustache. 

Zyn grôotvoader Karel Martel was de latstn [[Hofmeier]] van ’t geslacht van de [[Pepinidn]]. 

Karel den Grôotn volgde z’n voader ip achter z’n dôod in 768 en regeerde tegoare mè z’n broere Karloman. In 771 stierf Karloman ounverwachts en kwam Karel keunink van hêel ‘t [[Frankisch Ryk]].

==Zyn veroveriengn==
[[Ofbeeldienge:Frankenrijk.jpg|right|thumb|350px|’t Frankisch Ryk in 't blauw met de veroveriengn van Karel den Grôotn in ‘t oranje]]
Je breidde ‘t Frankisch Ryk uut en verênigde e grôot stik van West- en Centroal Europa. Je voerde mêer of viftig oorloogn en je won ze bykan ollemolle. Zyn teegnstanders woarn o.a. de Saksn, de Friezn, de Langobardn en de Avaarn. Ip ’t toppunt van z’n macht liep zyn Ryk van de Elbe en de Oder tout an de Pyreneeën. 
*In 773: de Langobardischn oofdstad Pavia. Je zet de Langobardischn keunink Desiderius of. Met de toestemmienge van de paus magt ‘n em ip Poasdag 774 keunink van de Frankn en de Langobardn noemn. 
*In 785:de Saksn. Den ertog van de Saksn Widukind bekêert em tout ‘t christelik gelôof. 
*In 788: den ertog Tassilo III van Beiern 
*795-796: d'Avaarn (nu Kroatië, Tsjechië, Slovakeye en West-Ongareye) an d’Ôostgrenze. 
*In 810 most ’n noa Friesland vo de Deensche [[Vikings]] teegn t’oudn. 
*Je veroverdeg' ôok ’t gebied ten zuudn van de Pyreneeën 

==Keizer==
’t Besteur van Karel den Grootn was g’inspireerd ip de klassiekn oudeid en ip [[Kestdag]] 800 liet ‘n em deur paus Leo III in [[Rome]] tout keizer van ‘t [[West-Romeins Ryk]] krôonn. Dien titel was nie mir in West-Europa gebruukt sedert 476. Achter den oundergank van ’t West-Romeins Ryk a Byzantium de keizerstitel g’erfd en nu zoatn ze met e twêekeizersprobleem. Moa ‘t Oost-Romeins Ryk was styf verzwakt en ze woarn nie sterk genoeg vor under te verweirn. In 812 erkende Byzantium, teegn under gouste, officieel ‘t Frankisch keizerschap.

==Cultureel==
[[Ofbeeldienge:Codexaureus 04.jpg|thumb|250px|Blad uut de Codex Aureus, geschreevn in Karolingischn minuskel]]
Karel den Grootn sprak verschillige toaln: Latyn en enigte Germoansche dialectn. Z’n eign toale was e Frankisch dialect van ’t westgermoans of e vroege vorm van ’t [[Oudnederlands]].
Je kost nie leezn of schryvn, moa je liet volksveroaln ipschryvn in ’t Frankisch. Da boek is spytig genoeg verloorn gegoan.

Binst z’n reizn noar Itoalië kwamt ‘n in contact met e heeln andere weireld. Je zagt de monumentn van Rome, de verfynde Byzantynsche cultuur in Ravenna en je wilde dat ôok in ’t noordn. Je begost kunst en weetnschap t’introduceern en je richtte schooln ip.

‘t Hof van Karel den Grootn wierd ‘t centrum van intellectueel leevn. In de schooln wierd er e nieuw schrift ountwikkeld da zorgde vor êeneid in ’t schryvn.
Die vereenvoudigienge van ‘t Merovingisch schrift, in de vorm van de veel beter leesboarn '''Karolingischn minuskel''', èt de boasis geleid vo ‘t schrift van de Germoansche en Romoansche toaln, woavan dat ‘t Manuscript ''Codex Aureus'', e godsdienstig boek dat ’n liet moakn in 'n abdye, e goe voorbeeld is.

‘t Was e round schrifttype dat em zere verspreidde over hêel Europa. Loater wierdn de spaties ingevoerd, wa da 't nog beter leesboar makte. ‘t Schrift evolueerde noa ‘t Gotisch schrift omda de schryfstifte vervangn wierd deur de ganzeplume.

De drukletters van nu, die ountwikkeld zyn in de Renaissancetyd in [[Itoalië]]
zyn gebaseerd ip de Karolingischn minuskel.

Die iplevienge van ‘t cultureel leevn leidde tout de '''Karolingische Renaissance'''. E belangryk voorbeeld uut de Karolingische Renaissance ip gebied van architecteure is de ''Paltskapelle''. Karel den Grôotn liet de kapelle van z’n verbluufplatse (palts) in Aakn bouwn, 'n achtoekig bouwwerk woavan dat ’t ountwerp gebaseerd was ip de basilieke van San Vitale in Ravenna. Den bouw van ’t centroal achtoekig gedeelte van de loatern Dom begost in 796. ’t Is lange d’inspiroatiebronne gewist vo d’ountwerpn van kerkn.

==Dôod en ipvolgienge==
Karel den Grôotn is begroavn in z’n eigen kapelle in Aakn. 
Zyn ênigste zeune die nog leefde, Lodewyk den Vroomn, volgdeg' em ip.
[[Ofbeeldienge:AachenerDomSarg.jpg|750px|center|thumb| Grafmonument van Karel den Grôotn in den Dom van Aakn]]

==Vrouwn en jounges==
Karel den Grôotn a zeevntien jounges met acht van z’n tien geweetn vrouwn of byzittn.

Met Himiltrude:
*Pepeyn met den Bult (769-811)
Met Desiderata van Lombardeye:
gin jounges.

Met Hildegard van Zwaabn neegn jounges:
* Karel den Joungern (772-811), keunink van de Frankn van 25 december 800
* Pepeyn van Itoalië (773-810), keunink van Itoalië (781- 810)
* Adaltrudis, (774) getrouwd mè groaf Bego van Parys
* Rotrudis (775-810), getrouwd mè groaf Rorico van Maine
* Lodewyk den Vroomn (778-840), keunink van Aquitanië en keizer, twêelinkbroere van Lotharius
* Lotharius (778-79/80)
* Bertha (779-826), getrouwd mè Angilbert, abt van Sint-Riquier
*Gisela (781-808)
*Hildegarde (782-783)
Mè Fastrade van Franconie:
* Theodrada (784-)
* Hiltrudis (787-)
Mè Luutgarde van Alemanië:
gin jounges

Uut z’n veroudienge mè Sigrada:
* Rothaid (784-)
Uut z’n veroudienge mè Reginopycrha:
* Drogo van Metz (792-), bisschop van Metz, abt van Abdye van Luxeuil
* Hugo (794-844), abt
Uut z’n veroudienge met Adelinde:
* Theodorik (807-819)
Uut z’n veroudienge mè Madelgardis:
* Routhildis (807-), abdis van Faremoutiers

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[af:Karel die Grote]]
[[ang:Charlemagne]]
[[ar:شارلمان]]
[[ast:Carlomagno]]
[[bat-smg:Karuolės Dėdlīsės]]
[[be-x-old:Карл Вялікі]]
[[bg:Карл Велики]]
[[br:Karl Veur]]
[[bs:Karlo Veliki]]
[[ca:Carlemany]]
[[co:Carulu Magnu]]
[[cs:Karel Veliký]]
[[cy:Siarlymaen]]
[[da:Karl den Store]]
[[de:Karl der Große]]
[[el:Καρλομάγνος]]
[[en:Charlemagne]]
[[eo:Karolo la Granda]]
[[es:Carlomagno]]
[[et:Karl Suur]]
[[eu:Carolus Handia]]
[[ext:Carlus el Grandi]]
[[fa:شارلمانی]]
[[fi:Kaarle Suuri]]
[[fr:Charlemagne]]
[[fy:Karel de Grutte]]
[[ga:Charlemagne]]
[[gd:Tearlach Mòr]]
[[gl:Carlomagno]]
[[he:קרל הגדול]]
[[hi:चार्लेमन]]
[[hr:Karlo Veliki]]
[[hu:Nagy Károly frank uralkodó]]
[[id:Charlemagne]]
[[io:Karl la Granda]]
[[is:Karlamagnús]]
[[it:Carlo Magno]]
[[ja:カール大帝]]
[[ka:კარლოს დიდი]]
[[kaa:Karolus Magnus]]
[[ko:카롤루스 대제]]
[[ku:Charlemagne]]
[[la:Carolus Magnus]]
[[li:Karel de Groete]]
[[lt:Karolis Didysis]]
[[lv:Kārlis Lielais]]
[[mr:शार्लमेन]]
[[ms:Charlemagne]]
[[nah:Carolus Magnus]]
[[nds:Karl de Grote]]
[[nl:Karel de Grote]]
[[nn:Karl den store]]
[[no:Karl den store]]
[[oc:Carlesmanhe]]
[[pl:Karol Wielki]]
[[pt:Carlos Magno]]
[[ro:Carol cel Mare]]
[[ru:Карл Великий]]
[[sa:चार्लेमन]]
[[scn:Carlu Magnu]]
[[sh:Karlo Veliki]]
[[simple:Charlemagne]]
[[sk:Karol Veľký]]
[[sl:Karel Veliki]]
[[sr:Карло Велики]]
[[sv:Karl den store]]
[[sw:Karolo Mkuu]]
[[th:ชาร์เลอมาญ]]
[[tr:Şarlman]]
[[uk:Карл І Великий]]
[[vec:Carlo Magno]]
[[vi:Charlemagne]]
[[wa:Tchårlumagne]]
[[yi:קארל דער גרויסער]]
[[zh:查理大帝]]
