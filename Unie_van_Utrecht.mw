[[Ofbeeldienge:1579 Union of Utrecht nl.svg|thumb|right|De [[Spoansche Nederlandn]] mè de [[Unie van Utrecht]] en de [[Unie van Atrecht]].]]

De '''Unie van Utrecht''' es e verdrag oundertekend up [[23 januoari]] [[1579]] in de stee [[Utrecht]] en verenigde enigste van de [[Zeventien Provinciën]], die toun nog ounder [[Spanje|Spoans]] besteur stoundn. De Unie van Utrecht wos nen belangrykn stap vo de stichtienge van de [[Republiek der Verenigde Provinciën]]. De Republiek wos nie direct internationoal erkend. Da gebeurde moar in [[1648]] mè d'oundertekenienge van et [[Verdrag van Münster]].

==Ofsproakn==
De deelnemende stoatn kwoamn o.a. overeen:
*na buutn toe goungn ze opereern lik één gewest; in 't binnland ieldn de gewestn under eigen privileges
*d'r kwam e gemeenschappelik leger
*oe één gewest angevolln wos, goan d'andere byspriengn vo 't elpn
*ofsproakn round de kostn vo de verdedigienge van de grenssteejn
*vrye keuze van godsdienst

Die letste ofsproake gift an dat de unie em ofzet tegen de [[Unie van Atrecht]] die ollene zweirt by de katholieke godsdienste.

==Deelnemers==
De overeenkomste wos up [[23 januoari]] oundertekend deur [[groafschap Olland|Olland]], [[groafschap Zêeland|Zêeland]], [[eerlykeid Utrecht|Utrecht]] en [[eerlykeid Groningn|Groningn]]. Die protestantsche provincies reageerdn doamè up de [[Unie van Atrecht]] die e poar weekn idder deur en poar [[Zudelikke Nederlandn|zudelikke provincies]] (de meeste liggn nu in Noord-[[Vrankryk]] en [[Wallonië]]) ofgeslootn wos en woarin dan ze zynder under steun an de Spoanschn keunienk dudelik makten.

Up [[4 februoari]] oundertekende ook [[Gent]] et verdrag. In moarte sloot [[eerlykeid Friesland|Friesland]] em an, en e groot deel van [[ertogdom Gelre|Gelre]]. In de zomer volgdn toun [[Amersfoort]] (deel van Utrecht), [[Yper]], [[Antwerpn]], [[Breda]] en [[Brussel]]. In februoari [[1580]] ook [[Lier]], [[Brugge]] en et [[Brugsche Vrye]]. Nog loater, in april 1580, volgdn [[Groafschap Zutphen|Zutphen]] en [[eerlykeid Overyssel|Overyssel]].

Uutendelik slootn dizze provincies under an by et verdrag:
# [[Groafschap Olland]]
# [[Groafschap Zêeland]]
# [[Eerlykeid Utrecht]]
# [[Eerlykeid Groningn]]
# [[Eerlykeid Friesland]]
# [[Ertogdom Gelre]] en [[Groafschap Zutphen]]
# [[Eerlykeid Overyssel]] (incl. Drente) 
# [[Ertogdom Broabant]]
# [[Groafschap Vloandern]]

Omdat Vloandern en 'n èlt van Broabant bykan helegansn deur Spoansche troepn bezet woarn, trokkn ze zynder uut de unie were. De Verenigde Provincies bleevn achter de Unie van Utrecht nog osan et Spoansche besteur erkenn. De Unie zorgde voor e voddere polariserienge van de Nederlandsche provincies. In [[1581]] verkloardn ze under gezoamenlik ounofankelik mè de [[Plakkaat van Verlatinghe]].

==Externe koppelienge==
*[http://dutchrevolt.leidenuniv.nl/bronnen/1579%2001%2020%20ned.htm De tekst (dutchrevolt.leidenuniv.nl)]
*[http://www.nationaalarchief.nl/content/jaartal/1500-1600/1579UnievanUtrecht.asp?ComponentID=3578&SourcePageID=3806 Ofbeeldienge van et oorsprounkelik document] Bronne: Nationoal Archief van Nederland


[[Categorie:Geschiedenisse van de Lege Landn]]
[[Category:Verdrag]]

[[ca:Unió d'Utrecht]]
[[de:Utrechter Union]]
[[en:Union of Utrecht]]
[[es:Unión de Utrecht]]
[[fr:Union d'Utrecht]]
[[it:Unione di Utrecht]]
[[ja:ユトレヒト同盟]]
[[nl:Unie van Utrecht (1579)]]
[[nn:Utrechtunionen]]
[[no:Unionen i Utrecht]]
[[pl:Unia utrechcka 1579]]
[[pt:União de Utrecht]]
[[ru:Утрехтская уния]]
