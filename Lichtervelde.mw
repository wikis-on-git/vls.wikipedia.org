{{infobox Belgische gemêente|
|naam=Gemêente Lichtervelde
|officieel=Lichtervelde
|kaart=[[Ofbeeldienge:LichterveldeLocatie.png|250px]]
|kaartbijschrift=ligginge binnen het arrondissement Roeseloare<br/> in de provinsje West-Vloandern
|wapen= 
|vlag=
|gewest=VLA
|provincie=WVLA
|arrondissement=[[Arrondissement Roeseloare|Roeseloare]]
|nb=51°01'
|ol=03°08'
|opp=25,93
|inw=8.400
|mannen=50,11%
|vrouwen=49,89%
|dichtheid=324
|0-17=21,78
|18-64=61,10
|65=17,12
|buitenlanders=0,69
|werkloos=4,12
|postcode=8810 
|deelgemeente=Lichtervelde
|burgemeester=Ria Beeusaert-Pattyn
|bestuur=[[CD&V]]
|partijen=[[CD&V]]<br />Gemêentebelangn<br />SOMM
|zetels='''19'''<br />12<br />5<br />2
|netn=051
|web=[http://www.lichtervelde.be/ www.lichtervelde.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Lichtervelde''' is e [[Belgie|Belgische]] hemjènte in [[West-Vloandern]]

== Liggienge ==
Boovn Lichtervelde ligt [[Toeroet]] (N en N-W) en [[Ruddrevoarde]] (N-O) en oaloendre ligt [[Gits]] ([[Ooglee]]) (Z-W) en [[Roesloare]] (Z).
In 't oastn eej nog van boovn noa beneen: [[Zwevezele]], [[Kwoolshem]] en [[Ardôoie]].

Int nôordn van de prochje ajt 'Vrijgeweed', e heidegebied en stik van 't 'Bulskampveld' en da nu nog 'Veld' noemt. De noame 'Turfhauwe' verwist nog noar 't vroegere steken van turf.
In 't zuudn laagn (en lign nu were) de vrjee schône 'Huwynsbosen'. De moeite weird voe der ne kjè te goan wandeln of mountenbiken.

== Geschiedenisse==
De noame Lichtervelde stoat eejst van ool in 1127 in e beschrievinge deur 'Galbertus' van [[Brugge]] ovre de môord ip Kaorle de Hoein. Wuk dat de noame zelve wilt zeggn zien ze nie zekerst: 'Lifterfelde' (lift = lienks = nie rehts) ofwel 'Lichte Veldn' = licht (bljeek) va kleur. 't Zoud ollesins nie te moakn ein mè luchtje ipt veld als offre voe de god Tor (woavan dater ne temple zoe gestoan ein in Toeroet). Oojt gie wèt of oojt peist te weetn: skrivet ier moar in.

Lichtervelde was een heerlukhiet en oengt af van 't Brugse Vrye'.
Die eern an e kastjeel nateurlik: êest ip de 'burg' neffest de kerke, en latre ip 't 'Hoge' wao da nu nog de Kasteelstraete ligt. (in 1584 tôope mè de kerke vernield in de perjode van de contrareformoasje, en nie mjee were gezet).

Deur Sanderus beschreeven in zin "Flandria Illustrata" van 1641 (moa ton in 't Latin):
"toed en vermoard dorp Lichtervelde, proenkte voormaels met een uitmuntend paleis en kasteel der Heren 't welke de woede des oorlogs, geliek veel andre in [[Vloandern]] omverregesmeetn eeft".

In 1794 zeijn de Fransche gebeurs goejndag en kwam Lihtervelde en hêel [[Vloandern]] bie de Fransche Repebliek.
In 1815 werd Lichtervelde en Belgje (dat er roend ligt lik of dak oal eer gezeid ei) e dêel van ut Keuninkriek 'der Nederlanden', [[Olland]] dus.
In 1847 (sedert 1830 wast oal Belgje indeplekke van d'Ollanders) werd de beruchten spoarweg (gekend toet ip den dag van vandoage voe zien traveir) angeleid. D'afbeeldiengn van peirn ip de stoasje zelve (en overgenoomn in den tunnel) verwiezn nog noa de peirdemarkt die toan noam en foam ad.
In 1878 een ze d'oude Romaanse keirke afgebrookn en nen Neo-gotiek in de plekke gezet; dedie is ton deur den Duuts in [['14 - '18]] gedynamiteerd, en drachtre weer ipgebowd (moa nie mjee zwo ooge).

== Beskermde monumentn==
* De Romaanse dwoopfonte ut de 11-12e eejwe 

* Site Vancoillie in de Statiestraete (beskermd sedert 1997): kombinaasje van oliesloaherie, moalderie en oetzoaherie

== Interissante meinsjen in Lichtervelde==

* Felix en Eugéne Callewaert: van d'akkordejongs (under uus is nu chocolaterie 'Huyghe').

* Paster Edmond Denys (1865-1923): oalmoezenier van de asteman'n in [[Vrankrik]] met zien boeksje 'De Stem uit het Vaderland'.

* Burhemêestre Michiel Surmont (1786-1872): deur em zitn we nu met den traveir en de staasje, en was Lichtervelde intiede nog belangrikre dan dat nu nog altid is (tis biekans nie te heloovn njee).

* Albert Termote (1887-1978): beroemd beeldower

* [[Charles Van Depoele|Karel Van De Poele]] (1846-1892): utvinder van den elektriekn tram ('trolley').

* Hertog Jacob Van Lichtervelde (?-1431), belangriek politiek raadsheer van drie Boergondische ertoohen: Filips de Stoetn, Jan Zoender Vrees en Filips de Goejn. In 1391 treet Jacob in topenbaar leevn. In de St.-Maartensabdie van Dwoorniek briengt ie, in aanwezehiet van 54 ridders en 150 schildknoapn, dee elm van den afgestorvn riddre ter offerande. Kort drahtre volgt zien anstellienge toet ooftbaljuw en kasteling van Kortriek. In 1392 wort ie rpadseer en koamereer van den ertoh. In 1393 wort ie skeepn vant Brugse Vrye. E joar loatre ist ie ipperwahtmêestre van Vloandern en kasteling van Antwerpen. In 1396 wort ie ipperbaljuw van [[Vloandern]]. Je reist ie in 1404 naar Ingeland, oals speesjael hezaent bie thof. Toet 1409 ist ie hoeverneur van Broabant en wort ie hertog. T jaor drip trekt ie em were ip zien landhoet te Kwoolshem en oet ie em oallene nog bezig met Brugsche Vrye. In 1411 wort ie in den adel verheevn. In 1431 sterft ie en wort ie begraevn in de prochiekerke van Koolshem oalwoar zien marmern hraftoembe nog staet: "Die van Lichtervelde, Heeren van Coolscamp" + "Ridder die staerf in't jaer 1431, den letsten dagh van Maerte".
* Henri Van Lerberghe (29.01.1891-10.04.1966): meestol ''Ritten'' en de ''Dôodrîder'' genoemd, dat latste omdattie ossan zeie dattie ''gienk rien toet datze derbie zoen dôodvoln''. In 1919 etn de Ronde van Vloandern ewon me 14 menuutn voorn upn twîn, achter dattie messe villo upse schoers deur e tring die stille stoeg tuschn Ninove en Ekelgem, gekroopn at. Toen attie ip de villodroom van Gentbrugge kwam, smeetie zen bloemn int pebliek en rieptie: ''Goa nu mor ollemoale nor uus, 'k benne toch ne oalvn dag voorn!''.

{{HemeentnWVL}}
[[category:Lichtervelde]]
[[category:Plekke in West-Vloandern]]

[[en:Lichtervelde]]
[[eo:Lichtervelde]]
[[es:Lichtervelde]]
[[fr:Lichtervelde]]
[[nl:Lichtervelde]]
