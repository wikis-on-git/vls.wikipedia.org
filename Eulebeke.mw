{{plat|Kortryks}}
d' '''Eulebeke''' of kortweg '''d'Eule''' es e [[beke]], die glyk de [[Mandel]] ne zyrivier es van de [[Leie]].  Ze lopt grofweg van 't westn noa 't ôostn.  Ze ontspring 'n t woaverst oby [[Deisel]] en komt uut in de Leie in [[Kuurne]].

De oorsprong van de noame es nie hêel duudelik.  d'Êne zeggen dat z'azoa nomt omda ze 't langst over 't grondgebied van [[Eule]] lopt (aloewel da ze die ne noame ol vee langer eit van vôorn dat der geklapt weird van grondgebiedn), andre zeggn dat e verbasterienge es van ''geul'' of ''geule'', de greppe woarin e beke lopt (en 't dorpken Eule zou ton de noame van de beke gèd ein).

Sedert de joarn '70 stonk d'Eule serieus (vooral in de zommer), moa 't es sedert de joarn '90 serieus gebetert.  Sinds begin de joarn 2000 stoat er ôok e woaterzuuveriengsinstalloatie in Gullegem (vlakby den [[R8]]) en doen ze an natuurontwikkeling langs d'Eulebôordn in [[Bergeln]].

d'Eule durft wel e ki overstroomn: 't es ton olsan garantie prys ip 't Lagaepling en in 't park in Eule.

==Externe koppelienge==
*[http://www.lin.vlaanderen.be/awz/waterstanden/40310111.htm Woaterstand van d'Eulebeke in 't [[park van Eule]]]

[[Category:Olles]]
