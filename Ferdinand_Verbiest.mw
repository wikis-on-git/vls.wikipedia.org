'''Ferdinand Verbiest S.J.''' ([[Pittem]], [[9 oktober]] [[1623]] – Peking, [[28 januoari]] [[1688]]) was een Vlamse zezuiet, missionoaris en astronoom.

Ferdinand Verbiest was de ’t vierde kiend van Joos Verbiest die baljuw en ountvanger was in Pittem.  Je dee zen middelboar by de zezuieten in [[Brugge]] en [[Kortryk]], vo dorachter in [[Leuvn]] te goan studeern in de [[wiskunde]] en de [[filosofie|wysbegeerte]].  In 1659 gynkt ie t’oope met een groep andre missionoarissen no [[China]].  Do wordt ie utendelik een goeie moat van de keizer K'ang-shi die em zelfs toet mandaryn benoemdige.
An ’t Chinees of ounderscheidet ie em deur zun werk ip astrologisch gebied: je vergeleekt de Chinese [[moane|moan]]kalendr met de Westerse [[zunne]]kalendr en dodeure kost ie an de èèsten verbeteringn anbriengn.  Je bouwdige oak een antal instrumenten en een observatorium vo de keizer.  Je bouwdige een wèreldbol, zunnewyzers, woatereurwerkn en ydraulische pompn tegen overstromingn.  Vo zyn moat de keizer maktet ie oak een stoomwagentje womee dat ie deur de gangn van ’t paleis tuftige.

Neffest [[West-Vlams|Vlams]] klapte Ferdinand Verbiest nog [[Latyn]], [[Duuts]], [[Frans]], [[Spoans]], [[Italioans]], [[Chinees]] en [[Tartaars]], wa dat em ook ols diplomoat stief van passe kwam.

Verbiest kost ip een bepaald moment an de doadstraffe ountsnappen os de Christenen an ’t of van oogverroad beschuldigd werden deurdat ie een zunsverduusterienge koste verspelln.
Je stierft ip 28 januori 1688 in [[Peking]] en je kreegt dor een stoatsbegravinge.

[[Categorie: Gêestelikke|Verbiest, Ferdinand]]
[[Categorie: Pittem|Verbiest, Ferdinand]]

[[de:Ferdinand Verbiest]]
[[en:Ferdinand Verbiest]]
[[eo:Ferdinand Verbiest]]
[[fr:Ferdinand Verbiest]]
[[it:Ferdinand Verbiest]]
[[ja:フェルディナント・フェルビースト]]
[[ko:페르디난트 페르비스트]]
[[nl:Ferdinand Verbiest]]
[[no:Ferdinand Verbiest]]
[[pt:Ferdinand Verbiest]]
[[tr:Ferdinand Verbiest]]
[[zh:南怀仁]]
