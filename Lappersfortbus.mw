{{plat|Brugs}}
't '''Lappersfortbus''' is 'n bus in [[Sinte-Machiels]], ten zuudn van [[Brugge]]. 't Is eigndom van Fabricom. 

't Lappersfortbus kwamd in 't nieuws in 2002 omdat ter 'n groep joenge gastn was die 't bus e poar moandn lange bezet aan. Ze protesteerdigen doamee teegn den anleg van e nieuwe ringweg. In septembr 2002 kwaam 't er 'n oentrumiengsbevel, moa de bezetters trokkn under doa niet van an. In oktobr 2002 wier 't bus uutendelik toch ontruumd, me vele geweld van de polisje.

In 2007 kwam bekend dat de Vlamsche overied olle joare 1.900 euro eur moe betoaln an Fabricom voer 'n dêel van 't bus dat ingekleurd stoat ols parkgebied. In 't dêel dat ingekleurd stoat als industriezone wil Fabricom fabrikkn zettn, mo doarover moet er nog oenderandeld zyn me d'overied. Fabricom zou ton êest 'n compensoasje moetn doen med 'n ander stik bus. <ref>''De Standaard'', 27/1/2007</ref>.

In den erfst van 2007 grogt bekend da stad Brugge 'n twêevaksboane deur het bus wil trekkn. De katte zat direkt were goe in d'orloge. 

== Bronn ==
<references />

== Externe koppeliengn ==
* [http://www.lappersfront.tk/ De website van de bezetters]
* [http://www.ggf.be Groene Gordel Front in Brugge en Ommeland]

[[Categorie:Brugge| ]]
