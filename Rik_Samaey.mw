'''Rik Samaey''' ([[Ostende (stad)|Ostende]], [[30 ogustus]] [[1960]]), is één van de beste [[basket]]spelers gewist van [[België]]. Je weunt nu in [[Eernegem]].
==Carrière==
Je begost moa te baskettn an z'n 16 joar wat da styf loate is. Je speelde vodien voetbal moa je was ton al styf grôot van gestalte en ip anroadn van [[Lucien Van Kersschaever]] et 'n begunn baskettn. Je wierd ook getraind deur Van Kers in [[Ostende (stad)|Ostende]]. 

't Êeste joar, in 1977, was Ostende nog e klêne ploeg, moa ze zyn gegroeid en uutendelik en ze verschillige titels g'hoald. Z'n schôonste herinnerienge is d' êeste landstitel in 1980. Ostende stound 2-2 in de play-offs teegn Mecheln en de beslissende match wierd gespeeld in Ostende. 

Loater et 'n ook nog in 1e nationale gespeeld by [[Mecheln]] en [[Antwerpn]].

==Pryzn==
*In 1979 ist 'n verkoozn toet ''Rookie van 't joar'', e prys vo de beste belofte.
*J' is tien kis verkoozn toet ''Belgische speler van 't joar'': ieder joar van 1981 toet 1989 en nog e ki in 1994.
*12 kis kampioen van België
*10 kis beker van België
*J' is 108 kis geselecteerd gewist by de nationale ploeg.

Achter e schitterende carrière in 1e nationale et 'n nog een poar joar in 2e nationale gespeeld by Damme toet an z'n 39 joar.

[[Categorie: West-Vlamsche basketter|Samaey, Rik]]
[[Categorie: Ostende|Samaey, Rik]]
[[Categorie: Ichtegem|Samaey, Rik]]

[[nl: Rik Samaey]]
