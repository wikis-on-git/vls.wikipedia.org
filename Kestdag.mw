'''Kestdag''' is ne [[feestdag]], en de dag woarip da de [[Christndom|Christnen]] de geboorte van [[Jezus van Nazareth|Jezus Christus]] viern. Het volt ieder joare ip [[25 december]]. Den oavend dervôorn wordt ''kestoavend'' genoemd.

==Geschiedenisse==
Volgns de evangeliën moestn Maria en Jozef, de ouders va Jezus, noa [[Bethlehem]] om udder te loatn registreern by de bezettiengsmacht, het [[Romeinse Ryk]]. De keunieng [[Herodes]] oat doar toe beslootn, om de innienge va belastiengn meugelik te moakn. Het verhoal goat da olle erbergn vul zoatn en da Jozef ton moa ne stal gezocht eit om in te sloapn omdat ie zag dat Maria ieder moment koste bevolln. Jezus zoet ton geboorn zyn in die stal.

Het fêest van Kestdag es een typisch vôorbeeld van recuperoatie deur de Katholieke keirke, want vôorn da de Christnen da vierdn, wos 't er ol een fêest in die periode, noamelik deur de [[Germoann]] die midwinter vierdn round [[21 december]], omdat vanof ton de doagn were langer koomn. In de 4de eeuwe eit [[Constantyn de Grote]] beslist da Kestdag ip de 25sten december moest volln. Tot ton wos de geboorte va Jezus nie echt belangryk in het Christndom.

==Eedndoags gebruk==
Oloewel da kestdag voo de Christnen nog oltyd van grôot belang es, wordt het olgemêen gevierd in het Westen, oa je nu gelôvig zyt of niet. Minsn zettn ton mêestol ne kestbôom, eventueel me een keststolleke. Ze versiern udder us me verluchtienge, zowel binn of buutn. Kestdag eit ôok zyn typische muziek vôortgebrocht, mêestol nogol van meligen oard. Minsn viern kestoavend dikwyls in familieverband en kestdag zelve es nen typische dag om familie te bezoekn. Kestdag es ôok een moment om cadeautjes te geevn an u dierboarn. In sommige landn, lik [[Amerika]] weirdn die cadeautjes gebrocht deur de [[Kerstman|Kestman]] (Santa Claus), een mêer Angelsaksische variant va [[Sintekloai]].

[[Category: Christndom]]

[[br:Nedeleg]]
