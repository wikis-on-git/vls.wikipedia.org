'''Sinte-Moarten''', echte noame Martinus va Tours (316-397), is de tegenanger va [[Sintekloaj]]. Ze fêestdag volt op 11 november.

==Leven==
* Martinus is ebôorn roend 316 in Ongarije. Zen ouders woarn Romeinn. At'n joenk wos, kwam 'n e bedeloare tegn in Amiens ([[Vrankrik]]). E snêde ze schôon mantel in twêe, en de bedeloare krêeg 'n eft. Loater et'n nem bekêerd toet 't [[Christ'ndom]].
* In 371 vroeg de bevolkinge van Tours, of dat'n bisschop wilde zien. 
* In 397 ging Martinus dôod a kurs. E legt begroavn in de basilieke va Tours. 

==Woendern==
Martinus zoud e poar woendern verricht en. E ventje da nem verangn adde, zoud'n were toet leven ebrocht en. 

==Vereringe==
Martinus is in e poar streken in Olland e Vloandern beter gekend lik Sinte-Moarten:
de [[Westhoek|Westoek]] (buut'n 't centrum va Poperienge), Oalst, êentege plekn in Limburg,... Op 11 november kriegen de froaje kiendjes speelgoed e snoep.

Je kut em ook gan verêren in de prochie [[Loppem]], woa dattie de beschermeiligen is. Z'en doa zelfs een relikwie in e schôon zilvern schrien. Ip den tiensten november meugen de kiendjes doa roendgoan ip 't dorp en gan ziengn an de deure bie de menschen. Ze kriegen ton e spekke of e koekstje. 't Liedje noemt "Sinte Moartens Oavend" :

Sinte Moartens Oavend,<br>
De torre goa mee no Gent,<br>
En oals me moeder koekn bakt,<br>
Me zitt'n der geiren omtrent<br>

Stoakt vier, Moakt vier,<br>
Menjere van Sinte Moarten komt ollier:<br>
Me zett'n em in et oekstje<br>
Me warmn em ze broekstje<br>

Me ze krent'n vestje<br>
Me ze peperbolle kazakstje<br>
M'en gezoengn en m'en gefêest<br>
Ej gin appeltj'of e stikstje vljees<br>

[[Categorie:Illige]]

[[be:Святы Марцін]]
[[cs:Martin z Tours]]
[[da:Sankt Morten]]
[[de:Martin von Tours]]
[[en:Martin of Tours]]
[[es:Martín de Tours]]
[[et:Püha Martin]]
[[fi:Pyhä Martinus]]
[[fr:Martin de Tours]]
[[fy:Martinus fan Toers]]
[[he:מרטין מטור]]
[[hu:Szent Márton]]
[[it:San Martino di Tours]]
[[ja:トゥールのマルティヌス]]
[[nl:Martinus van Tours]]
[[pl:Marcin z Tours]]
[[pt:Martinho de Tours]]
[[ro:Martin de Tours]]
[[ru:Святой Мартин Турский]]
[[sk:Martin Tourský]]
[[sq:Shën Martini]]
[[sv:Martin av Tours]]
[[wa:Sint Mårtén]]
