{{Taxobox |Alpaca
|afbeelding=Alpaka 7.jpg
|afbeeldingtekst=Twee alpaca's
|rijk=[[Bêeste|Animalia]] (Bees'tn)
|stam=[[Chordabeestn|Chordata]] (Chordabeestn)
|klasse=[[Zoogdiern|Mammalia]] (Zoogdiern)
|orde=[[Eevnoevigen|Artiodactyla]] (Eevnoevigen)
|familie=[[Kemelachtigen|Camelidae]] (Kemelachtigen)
|geslacht=''[[Lama's|Lama]]'' (Lama's)
|w-naam=Lama pacos''
|auteur=[[Carolus Linnaeus|Linnaeus]]
|datum=1758
}}
Den '''alpaca''' (''Lama pacos'') is een soorte [[lamma]] die vorenkomt in de bergn van den [[Andes]] in [[Zuud-Amerika]]. Die [[bêeste]] is lid van de [[kemelachtigen|kemelfamilie]] en is nauwe verwant an de beter gekende [[lamma]].

==Uuterlikke kenmerkn==
Den alpaca is een stik klinder of de [[lamma]]. Ze zyn olletwee olve wilde getemde beestn die familie zyn van de wilde [[guanaco]]. D'r zyn menschen die zeggen dat een alpaca een kruuschinge zou zyn tusschen een [[lamma]] en een [[vicuña]].

Alpaca’s en klene koptjes, een gespleten bovenlippe en grote puntoren. Under lichaam is slank en z'en een lange nekke. Z'en lange beenn en een korte steirt. Den alpaca bestoat in tweeëntwientieg verschillende kaleuren van vel lik zwart, grysd, wit, bruun voe der moa een poar te nomeren. Ze wegen oengeveer tusschen de vuvenviftig en vuventsestig kilo. Ip under schoern zien ze tusschn de tnegentig en oenderdenvuuf santimeter oge binst dat de lengt van under lyf tusschn de meter twientig en de twi meter viftiene is.

==Alpaca's in de geschiedenisse==
't Oudste overbluufsel van die gewaldige beesten dateirt van oengeveer duusd joar vo de grote [[pyramide]] in [[Gizeh]]. D'edele [[Inca's]] demonstreirden under rykdom mei 't aantal alpaca’s dan ze aan en deur under schône kostuumn in alpaca [[wulle]]. De commersie in alpaca wulle, oengeveir tweiduusd joar achter danze de grôte [[pyramid'n]] gemakt ein, creëerde een bloeienden economie in [[Peru]]. Die gewaldige beesten zorgdegen duuzende joarn voe voorspoed en rykdomme voe under [[Inca]] boazetjies, toe dan in de zeventiensten eeuwe de [[Spanje|Spanjoars]] den boel kwaamn bezettn.

D'Inca's zochtn beschermienge tegen de [[Spanje|Spanjoars]] in de bergen van den [[Andes]]. Tewyle pakten ze een poar van under weirdevulle beestn mee. Aan ze da niet moetn doen woarn der nu verzekers gin alpaca’s overe.

==Onderoud en voortplantienge==
Die beestn zyn gemakkelyk t' oud'n. Ter zyn d'r die under persoonlikeid omschryvn ols warme, vriendelik en zochte van oard. De sarme van die mysterieuze beestn was een goed bewoard secreet, moa nie voe een poar menschen die 't vorrecht aan voe zo’n schat t' ein. Een alpaca leeft viftiene toe vuventwientig joar, ter zyn uutzoenderingen van dertig joar. De vrouwelikke beestn zien vruchtboar toe an under zestien joar. In den [[Andes]] is 't deksiezoen van ogustus toe siptember. Den alpaca krygt oengevir olle aalf moandn een [[kria]] (alpacajoeng) da by de geborte zeven toe negen kilo weegt.

==Weunomgevienge==
Alpaca’s zien [[kuddebeestn]] die in 't wild leven ip een oogte van viere à vuufduusd meter. Den alpaca eet een dikke veste voe 't koude klimoat van den [[Andes]] te kannen overleevn. Z’n lange nekke is uutermoate geschikt voe belagers ip te spôorn tusschn de rotsige kantn van den berg. Den alpaca is een [[erbivôor]]. Z' eetn [[gas]], [[kruudn]], [[ut|struukstjes]] en [[bomen]]. Deur specioale magesoppn ka de beeste toe 't viftig percent meer voedingsstoffoasie ippakkn of een [[schaap]], woardeure dat et beter kad overleevn ip een magere wee. In 't wild is een alpaca de prooie van [[poema’s]], [[luipeird]]n en andere [[vleeseters]].

Deur d'invasie van de [[Spanje|Spoansche]] [[conquistadores]] was den alpaca oast uutgestorven in [[Zuud-Amerika]]. Den dag van vandage leven der were zo’n drieënolf miljoen beestn in 't wilde.

[[Categorie:Lama]]

[[nl:Alpaca (zoogdier)]]
