{{Taxobox |Alpaca
|afbeelding=Alpaka 7.jpg
|afbeeldingtekst=Twee alpaca's
|rijk=[[Bêeste|Animalia]] (Beestn)
|stam=[[Chordata]] (Chordabeestn)
|klasse=[[Mammalia]] (Zoogdiern)
|orde=[[Artiodactyla]] (Eevnoevihen)
|familie=[[Camelidae]] (Kameeln)
|geslacht=''[[Vicugna]]''
|w-naam=''Vicugna pacos''
|auteur=[[Carolus Linnaeus|Linnaeus]]
|datum=1758
}}

{{plat|Noordelik West-Vlams}}

Den alpaca is een soorte [[lamma]] die vorenkomt in bergen van den [[Andes]] in [[Zuud-Amerika]]. Die [[bêeste]] is lid van de [[kemel]] familie en is nauwe verwant an de beter gekende [[lamma]].

=Uterlike kenmerk'n=
Den alpaca is een stik klinder of de [[lamma]]. Ze zien olletwee olve wilde getemde beesten die familie zien van de wilde [[guanaco]]. D'r zien menschen die zeggen dat een alpaca een kruuschinge zoe zien tusschen een [[lamma]] en een [[vikoenja]].

Alpaca’s en klene koptjes, een gespleten bovenlippe en grote puntoren. Under lichaam is slank en z'en een lange nekke. Z'en lange benen en een korte steirt. Den alpaca bestoat in tweeëntwientieg verschillende kaleuren van vel lik zwart, griesd, wit, bruun voe der moa een poar te nomeren. Ze wegen oengeveer tusschen de vuvenviftig en vuventsestig kielo. Ip under schoern zien ze tusschn de tnegentig en oenderdenvuuf santimeter oge binst dat de lengt van under lief tusschn de meter twientig en de twi meter viftiene is.

=Alpaca's in de geschiedenisse=
't Oedste overbluufsel van die gewaldige beesten dateirt van oengeveer duust joar voa de grote [[pyramide]] in [[Gizeh]]. D'edele [[Inca's]] demonstreirden under riekdom mei taantal alpaca’s dan ze aan en deur under schoane kostuumn in alpaca [[wulle]]. De commersie in alpaca wulle, onegeveir tweiduust joar achter danze de groate [[pyramid'n]] gemakt ein, creëerde een bloeienden economie in [[Peru]]. Die gewaldige beesten zorgdegen duuzende joarn voe voorspoed en riekdomme voe under [[Inca]] boazetjies, toe dan in de zeventiensten eeuwe de [[Spanje|Spanjoars]] den boel kwaamn bezett'n.

D'Inca's zocht'n beschermienge tegen de [[Spanje|Spanjoars]] in de bergen van den [[Andes]]. Tewielle pakten ze een poar van under weirdevulle beest'n mee. Aan ze da niet moet'n doen woarn der nu verzekers gin alpaca’s overe.

=Onderhoed en voortplantienge=
Die beest'n zien gemakkelik t' oed'n. Ter ziender die under persoonlikeid omschrievn ols warme, vriendelik en zochte van oard. De sarme van die mysterieuze beest'n was een goed bewoard secreet, moa nie voe een poar menschen die 't vorrecht aan voe zo’n schat t' ein. Een alpaca leeft viftiene toe vuventwientig joar, ter zien uutzoenderingen van dertig joar. De vrouwelikke beest'n zien vruchtboar toe an under zestien joar. In den [[Andes]] is 't deksiezoen van ogustus toe siptember. Den alpaca kriegt oengevir olle aalf moand'n een [[kria]] (alpacajoeng) da bie de geborte zeven toe negen kielo weegt.

=Weunomgevienge=
Alpaca’s zien [[kuddebeest'n]] die in 't wild leven ip een oogte van viere à vuufduust meter. Den alpaca eet een dikke veste voe 't koede klimoat van den [[Andes]] te kannen overleevn. Z’n lange nekke is uutermoate geschikt voe belagers ip te spoarn tusschn de rotsige kant'n van den berg. Den alpaca is een [[erbivoar]]. Z' eet'n [[gas]], [[kruud'n]], [[struukstjes]] en [[bomen]]. Deur specioale magesopp'n ka de beeste toe 't viftig percent meer voedingsstoffoasie ippakk'n of een [[schaap]], woardeure dat et beter kad overleevn ip een magere wee. In 't wild is een alpaca de prooie van [[poema’s]], [[luipeird]]'n en andere [[vleeseters]].

Deur den invasie van de [[Spanje|Spoansche]] [[conquistadores]] was den alpaca oast uutgestorven in [[Zuud-Amerika]]. Den dag van vandage leven der were zo’n drieënolf miljoen beest'n in 't wilde.

[[Categorie:Beeste]]
