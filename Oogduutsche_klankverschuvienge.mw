De '''twidde Germoansche klankverschuvienge''' of '''Oogduutsche klankverschuvienge''' es e serieuze veranderienge van et klankstelsel die sommigste [[West-Germoans]]che toaln èn oundergoan. Die veranderiengn zyn verantwoordelik vo de meeste verschilln tusschn et eedndoags [[Duuts]] en de [[Nederfrankisch]]e toaln.

==Daterienge==
D'r zyn wellicht vier foazn van klankverschuviengn gewist die under van 't zuudn na 't noordn èn uutgerold. D'eerste foaze es in de vierde eeuwe begunn by de meest zudelik geleegn Duutsche toaln, da zyn et Beiers en et Alemannisch (et Zwitsers Duuts) in 't [[Alpn]]gebergte. De latste foaze ès gebeurd in de achtste tout de negenste eeuwe.

==Klankverschuviengn==
{| {{prettytable}}
! Foaze !! Eeuwe !! Verschuvienge !! Voorbeeld !! Geogroafische verbreidienge
|-
| rowspan="3" | '''1'''
|4e-5e
|''p''&rarr;''ff'' of latste ''f''
|OI ''sl&#509;pan'', OOD ''sl&#257;fan'', Duuts ''schlafen'', West-Vlams ''sloapn''
|Ogger en Centroal Duuts.
|-
|4e-5e
|''t''&rarr;''zz'' (loater Duuts ''ss'')
|OI ''str&#509;t'', OOD ''str&#257;zza'', Duuts ''Straße'', West-Vlams ''stroate''
|Ogger en Centroal Duuts.
|-
|4e-5e
|''k''&rarr;''hh'' (loater Duuts ''ch'')
|OI ''r&#299;ce'', OOD ''r&#299;hhi'', Duuts ''reich'', West-Vlams ''ryk''
|Ogger en Centroal Duuts.
|-
| || || ||
|-
| rowspan="3" | '''2'''
|6e-7e
|''p''&rarr;''pf'' (loater ''f'' an wordende)
|Gotisch ''pund'', OOD ''pfunt'', Duuts ''pfund'', West-Vlams ''pound''
|Ogger Duuts.
|-
|5e-6e
|''t''&rarr;''tz'' 
|OS ''settian'', OOD ''setzen'', Duuts ''setzen'', West-Vlams ''zettn''
|Ogger Duuts.
|-
|7e-8e
|''k''&rarr;''kch''
|Zwitsers Duuts ''Kchind, Werch'', Duuts ''Kind, Werk'', West-Vlams ''kind, werk''
|Beiers en Alemannisch.
|-
| || || ||
|-
| rowspan="3" | '''3'''
|8e-9e
|''b''&rarr;''p''
|Beiers ''perg, pist'', Duuts ''Berg, bist'', West-Vlams ''berg'', MNed. ''du best'' (gy zyt)
|Beiers en Alemannisch.
|-
|8e-9e
|''d''&rarr;''t''
|Duuts ''Tag, Vater'', West-Vlams ''dag, voader''
|Ogger Duuts.
|-
|8e-9e
|''g''&rarr;''k''
|Beiers ''Kot'', Duuts ''Gott'', West-Vlams ''God''
|Beiers en Alemannisch.
|-
| || || ||
|-
|'''4'''
|8e-9e
|''þ''&rarr;''d''
|
:vroeg OOD ''thaz'' &rarr; klassiek OOD ''daz'' (Iengels ''that'', Duuts ''das'', Nederlands ''dat'')
:vroeg OOD ''thenken'' &rarr; klassiek OOD ''denken'' (Iengels ''think'', Duuts + Nederlands ''denken'')
:vroeg OOD ''thegan'' &rarr; klassiek OOD ''degan'' (Iengels ''thane'', Duuts + Nederlands ''degen'')
:vroeg OOD ''thurstag'' &rarr; klassiek OOD ''durstac'' (Iengels ''thirsty'', Duuts ''durstig'', Nederlands ''dorstig'')
:vroeg OOD ''bruather'' &rarr; klassiek OOD ''bruoder'' (Iengels ''brother'', Duuts ''Bruder'', Nederlands ''broeder'')
:vroeg OOD ''munth'' &rarr; klassiek OOD ''mund'' (Iengels ''mouth'', Duuts ''Mund'', Nederlands ''mond'')
|Duuts, Saksisch en Nederfrankisch.</br>
|-
|}

<u>Legende</u></br>
Got. = Gotisch, MNed. = [[Middelnederlands]], OI = Oudiengels, OOD = Oudoogduuts, OS = Oudsaksisch.

==Begrenzienge==
[[Ofbeeldienge:Heutige_deutsche_Mundarten.PNG|300px|thumb|De '''Benrather linie''' schidt et Nedersaksisch (geel) van et Middelduuts (blauw). De '''Spierse linie''' schidt et Middelduuts van et Oogduuts (dounkergroene).]]

De klankverschuvienge èt eur nie consequent en in dezelste moate na 't noordn verplekt. Doarom bestoan d'r verschillende toalkundige grenzn die weregeevn tout woar dat e specifieke klankveranderienge eur èt voorgedoane. De belangrykste zyn
*de [[Benrather linie]] es de maken/machen-lyne, dat es de meest noordelikke grenze tout woa da de klankverschuvienge gerakt es. Ten noordn van die lyne es 't ''maken'' (moakn), ten zuudn es 't ''machen''. 
*de [[Uerdinger linie]] markeert de ik/ich-begrenzienge en lopt et meest westelik van ol, o.a. deur de provinsjn [[Vlams-Broabant]] en [[Limburg (België)|Limburg]]
*de ''Main-linie'' of [[Spierse linie]] (Duuts: Speyerer Linie) markeert et verschil tusschn Appel/Apfel.

Die lynn zyn dus ''isoglossn''. En isoglosse es e geogroafische begrenzienge van e toalkundig fenomeen, lik 't gebruuk van e word of e klankveranderienge enz.

==Upperduuts, Middelduuts en Oogduuts==
Et [[Upperduuts]] es et geheel van Zuud-Germoansche (streek)toaln die de twidde Germoansche klankverschuvienge helegansn èn oundergoan. Et bestoat uut et Alemannisch, et Beiers en et Zuud- en Oost-Frankisch.

De toaln en streektoaln by wie da die veranderiengn moar gedeeltelik zyn gebeurd, noemn me gezoamenlik et [[Middelduuts]]. Et Middelduuts bestoat surtout uut et Moezelfrankisch (dat es ook de toale van de Oostkantons en [[Luxemburg (land)|Luxemburg]]), et Rynfrankisch, et Hessisch en et Thüringisch.

Et [[Oogduuts]] bestoat uut de Upperduutsche en Middelduutsche toaln en dialectn. Oogduuts, of Nieuwoogduuts, es ook de noame voor et moderne, officiële Duuts.

Et [[Limburgs]], en et Moas-Rynlands by uutbreidienge, es e twyfelgevol omdat et vlak up et overgangsgebied ligt tusschn Middelduuts en [[Nederfrankisch]]. 

[[Categorie:Toalkunde]]

[[af:Tweede Germaanse klankverskuiwing]]
[[ca:Segona mutació consonàntica]]
[[de:Zweite Lautverschiebung]]
[[el:Μετατόπιση συμφώνων στις γερμανικές γλώσσες]]
[[en:High German consonant shift]]
[[fr:Seconde mutation consonantique]]
[[it:Rotazione consonantica]]
[[hu:Ófelnémet hangeltolódás]]
[[nl:Tweede Germaanse klankverschuiving]]
[[ja:第二次子音推移]]
