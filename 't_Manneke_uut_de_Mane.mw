[[Ofbeeldienge:'t Manneke uit de Mane - cover.jpg|left|thumb|<Center>Vôorblad van den omernak]]
'''Et Manneke uut de Mane''' is een omernak mi leutige vertelliengsjes en weersvôorspelliengn in 't [[West-Vlams]]. 

't Manneke stoat symbool voe de [[West-Vloandern|West-Vlamschen]] umor.

== Geschiedenisse ==
[[Ofbeeldienge:Manneke.JPG|thumb|right|<Center>'t Beeld op de Markt van Diksmude]]
*'n Omernak van 't Manneke uut de Mane is ountstoan in [[Wytschoate]] in 't joar 1880. De stichters woarn [[Alfons Van Hee|Alfons van Hee]], Amaat Vyncke, Alfons Depla, Hendrik Persyn, Karel Blancke en August Blancke. Alfons van Hee wos 'n êestn oofdredacteur. Bissn 'n [[Êestn Weireldoorloge|Êestn Weireldôorlog]] wos 't er gin omernak, en doarachter viel et stille omdat er gin medewerkers enoeg woarn.

*In 1923 zette Achiel Denys, tope mi Edward Vermeulen (een oudlêerlieng van [[Hugo Verriest]]) ze schoers ounder 'n omernak, en 't Manneke uut de Mane bestoeg were toet 1930.

*In 1964 begostn [[Willem Denys]] en Karel de Lille 'n omernak were uut te geevn achter vierendertig joar stilte.

== De Ridderorde ==
[[Ofbeeldienge:Alfons Van Hee - Birth house Lo.jpg|thumb|right|<Center>Gedenkploate ip 't gebortuus in [[Lo]] van paster [[Alfons Van Hee|Alfons van Hee]], êen van de stichters]]

In 1964 ountstoeg oek de ''Orde van het Manneke uut de Mane''. Die verênigienge nimt idder joar verdienstelikke West-Vloamiengn in neur orde op. 
Die Orde zetelt nu in [[Diksmude]], woa dat er oek e standbeeld van 't Manneke stoat, op de grôte mart.

Ênigte styf bekende Ridders en Jonkvrouwn in de Orde zyn: [[Gwij Mandelinck]], [[Lutgart Simoens]], [[Michel D'Hooghe]], [[Rik De Nolf]], [[Chris Lomme]], [[Yves Leterme]], [[Geert Bourgeois]], [[Guido Depraetere]], [[Paul Breyne]], [[Henri d'Udekem d'Acoz]], [[Karel Declercq]], [[Roger Vangheluwe]],...

== Van woa komt die noame? ==
De noame viengt zyn ôorsproung in de [[legende]] van Jantje die op de moane kwaam omdat'n oet sprokkelde op [[Kerstdag]].

== Bronne ==
* [http://users.pandora.be/johan.roelstraete/vkmanneke.htm Tekste en beeld over 'n omernak en de Orde]

[[Categorie:Literatuur]]
[[Categorie:Legende]]

[[nl: 't Manneke uit de Mane]]
