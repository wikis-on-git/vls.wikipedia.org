'''Adelheid Byttebier''' ([[Kortryk]], [[15 oktober]] [[1963]]) es een politica en ex-[[minister]] in de [[Vlamsche regerienge]]. Z'es lid va [[Groen!]]. Nu weunt en weirkt ze in [[Schaarbeek]].

Eigenlik es Adelheid ipgekwêekt in [[Gullegem]] in en familie die vele me gemêentepolletiek bezig was. 
Ze volgde en opleidienge voe socioal assistent in Kortryk en licentioat sociologie aan de [[VUB]].

In euren studentetyd es ze in Schaarbeek g'arriveerd en ei ze doa bluven plakkn.

Adelheid es getrouwd me Jan Pelckmans, ne verkêersdeskundige, en z'es moedre van drie fistoengs: Ruben (°1991), Walter (°1993) en Mathilde (°1996). Jan Pelckmans is sichtent 15 moarte 2007 de êesten Vlamsche fietsmanager, woa dat ie 't Vlamsche fietsbeleid moe coördineern en ols ansprikpunt dienn. 

In de media es de flamboyante Adelheid vôoral gekend voe euren brêen smile, eur ritjes deur Brussel me eurne vélo en 't feit da ze toppezot es van oedn, vôorol grôotoedn.

==Polletieke carrière==
* [[1999]]-[[2003]]: Roadslid [[Brussels Ôofdstedelik Parlement|Brusselse Ôofdstedelikke Road]] en de Road van de Vlamsche Gemêenschapscommissie, fractieleider [[SP.a]]-Agalev-fractie
* [[2003]]-[[2004]]: Vlams minister van Welzyn, Gezondeid en Gelykige Kansn
* [[2004]]- ...: Lid van't Ôofdstedelik Parlement
== Externe koppelienge ==
* [http://www.adelheidbyttebier.be/ Officieeln website]

[[Categorie:Polletieker|Byttebier, Adelheid]]
[[Categorie:Wevelgem|Byttebier, Adelheid]]
