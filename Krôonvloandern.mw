'''Krôonvloandern''' is de benoamienge vo ’t dêel van ‘t [[Groafschap Vloandern]], ten westn van de [[Schelde]], dat in lêen was van de Fransche keuningn sedert ‘t [[Verdrag van Verdun]] in [[843]]. 
In ’t begun van de 11ste eeuwe, ounder [[Boudewyn IV van Vloandern|Boudewyn IV met den Board]], kreegt de [[groaf van Vloandern]] ôok lêengebiedn van de keizer van ’t Duuts [[Illig Rôoms Ryk]], [[Ryksvloandern]] genoemd.

In 1525 verlôor de Franschn keunink Frans I de [[Slag by Pavia (1525)|Slag by Pavia]] van [[Karel V van et Illig Rôoms Ryk|Karel V]], binst den Italioanschn oorloge van 1521-1526.
By de vredesverdroagn die d’r ip volgdn, de ''Vrede van Madrid'' in 1526 en de ''Damesvrede van Kameryk'' in 1529, woaby da Karel V vertegenwoordigd was deur z’n tante [[Margaretha van Oostnryk (1480-1530)|Margaretha van Oostnryk]] en Frans I deur z’n moeder Louise van Savoye, most de keunink van Frankryk z’n ansproakn ipgeevn ip ‘t Ertogdom Milaan, ‘t Keuninkryk Napels, Franche-Comté, [[Doornik]], Artesië en Krôonvloandern.

[[Categorie:Groafschap Vloandern]]

[[nl:Kroon-Vlaanderen]]
