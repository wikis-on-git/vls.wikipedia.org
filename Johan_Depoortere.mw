'''Johan Depoortere''' ([[Rôzebeke]], [[21 november]]) es nen [[journalist]] by de [[VRT]].

==Carrière==
Johan Depoortere es achter zyn studies Germoanse filologie begonn als journalist by het toenmoalige [[BRT]] journoal in [[1970]]. Ie es sedert ton een veelgezien figure in de nieuwsprogramma's van de VRT, gelik Panorama.

Zyn êeste gewoapende conflict dat ie ter platse gevolgd èt, wos den burgeroorlog in [[Libanon]] in [[1976]].

In de joaren '80 zat ie vele in [[Latyns-Amerika]]: de revolutie in [[Nicaragua]], de burgeroorlogen in [[El Salvador]] en [[Guatemala]]. 

In '89 trokt ie met 'n ploeg noa Roemenië woa da ze d'er ôok "angedoan" gewist èn met da massagraf van Timisoara.

Van '95 tot '99 wos 't ie buutnlandcorrespondent van de VRT vo [[Rusland]]. Da noemt ie zelve misschien wel de boeiendsten tyd van zyn carrière. Doa versloeg ie ounder andere d'oorlogen in [[Tsjetsjenië]]. 

In 2001 trekt ie met de Nôordelikke alliantie up in [[Afghanistan]].

Sedert [[januoari]] [[2005]] es't ie buutnlandjournalist in [[Amerika]], woa dat ie surtout wilt proberen vo 't bêeld da we ier èn van Amerika by te reegln.

== Externe koppeliengn ==
* [http://jdepoortere.blogspot.com/ Zyn eign blog]
*[http://multiblog.vrt.be/johandepoortere/ Zyn blog voe de VRT]

[[Categorie:Journalist]]
[[Categorie: Stoan]]
