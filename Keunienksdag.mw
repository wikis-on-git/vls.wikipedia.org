[[30 april]] is in [[Olland]] '''Keuniginnedag'''.  D'Ollanders versieren under uuzn ton me vlaggen en oranje ballonstjes.  De keuniginne goat ton ip bezoek in 't land gon kyken no ol sôortn fêestelikeedn die vor ur goudn wordn.  Olle joaren wordn der ook een stik of 3000 Ollanders gelauwerd med een 'lintje' vo de verdienste dan ze vor under voaderland ged en. 

==Oentstoan==
Die traditie is begost in [[1885]] ter geleegneid van de vuufde verjoardag van prinses Wilhelmina. Tonne vierdn ze den dag nog ip [[31 ogustus]] en noemde et êest Prinsessedag. Os Wilhelmina ton keuniginne wier en ze 't veranderd in Keuniginnedag. Den fêestdag is ingesteld deur de liberoaln die ip die manier d'êeneid van Olland wildigen versterkn.

==Loatre joaren==
Ip [[6 september]] [[1948]] volgt Juliana ur moeder ip en vanaf 't joar doarip wordt Keuniginnedag ip ur verjoardag, 30 april gevierd. Uut respect vor ur moeder oudt Beatrix, os z' in [[1980]] keuniginne van Olland wordt, den datum van 30 april.<p>
Wo dan d'Ollanders nog oltyd van klappn is de keuniginnedag van 1979 os [[Jos Brink]] keuniginne Juliana spontoan een tote gaf vor ur verjoardag ip TV.  En ook nog da Prins Claus in [[1999]] ip dien dag spontoan een jounk mokstje ol achter ip z'n villo meepakte vor een toertje te doen.
Ip den koudstn keuniginnedag, in [[1954]], was 't -2,5 groadn Celsius, en ip de warmstn in [[1993]] 28 groadn.

In Olland wordn der ip Keuniginnedag overolst ôok rommelmarktn g'oudn.

==Externe koppeliengn==
*[http://www.koninginnedag.nl Koninginnedag]

[[Categorie:Olland]]

[[ca:Koninginnedag]]
[[de:Koninginnedag]]
[[en:Koninginnedag]]
[[es:Día de la Reina (Países Bajos)]]
[[fr:Koninginnedag]]
[[he:יום המלכה]]
[[nds-nl:Keuninginnedag]]
[[nl:Koninginnedag]]
[[sv:Koninginnedag]]
[[tr:Koninginnedag]]
