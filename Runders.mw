{{Taxobox |
|afbeelding=Täschalpe (Wallis) mit Kuh.jpg
|afbeeldingtekst=E Zwitsersche koebêeste
|rijk=[[Animalia]] (Beest'n)
|stam=[[Chordabeest'n|Chordata]] (Chordabeest'n)
|klasse=[[Zoogdiern|Mammalia]] (Zoogdiern)
|orde=[[Eevnoevigen|Artiodactyla]] (Eevnoevigen)
|familie=[[Bovidae]] (antilopes, runders, rundvee, gêetn, schoapn)
|geslacht=''[[Rundvee|Bos]]'' (Rundvee)
|w-naam=''Bos taurus''
|auteur=[[Linnaeus]]
|datum=1758
}}
==Terminologie==
Een vrouwelik rund wordt koê [Nl: koe, Fr: vache, Eng: cow] genaamd, een mannelik rund stier [Nl: stier, Fr: taureau, Eng: bull]. Een pasgeboren of jounk rund wordt kolf [Nl: kalf, Fr: veau, Eng: calf] genaamd. Een joung vrouwelik rund wordt vêzze [Nl: vaars, Fr: génisse, Eng: heifer] genaamd. Ne jounge stier wordt een stiertje genaamd. Ne stier die ze balln kwyt is, wordt nen osse [Nl: os, Fr: boeuf, Eng: steer of oxe] genaamd. 

A boern klapn van 'beesten', bedoeln ze rundvee [Eng: cattle]. Oe langer oe meer worn koein goen als melkvee [Eng: dairy cattle] of voe 't vlees. Die latste zyn de zo genaamde vette beestn [Eng: meat cattle]. Een vrouwelikke koebeeste die goen wordt voe 't vlees wordt zoogkoe [Nl: zoogkoe, Fr: vache allaitante, Eng: meat cow] genaamd.

In 't Vlams van de 17de/18de eeuwe klapten ze al van calvers ofte renders, veersen, coeijen, stieren ende ossen. Omdat een koe tonne vele wêrd was, en omdat er verre gin tekening gemakt wiern van koeien wiern ze meestal beschreven. der waren vele termen in gebruuk lik blesse, sterre, ... Ook vele kleurschakerieng wiern der benaamd, bevoorbeeld kost er sprake zyn van een grimmelde koe. Da was trouwes ook azo voe pêrn: ne schimmel, e baaide of e liaarde merrie ...

==Doel==
Runders zyn nutsbeesten. Vroeger wiern ze goen als trekbeesten; lik voe bevoorbeeld te ploegen ip de klene postjes, of voor in ne rosmeuln te lopen; voor underne stront. 't Is van dien tyd dat d'uutsprake komt "Stront is geld". Vodder worn koeien vaneigens goen voor underne melk [in [[Kokelare]] "mejk" genaamd], womee dat er [[zuvel]] gemaakt wordt, [[beuter]] [soms ook butter genaamd], [[joegoert]], [[kaas]], en deur de jounge gasten ook [[geêstryke drank]], dikkers met een [[vanillesmake]]. Tenslotte dien runders ook om ip t'eten, en voor under [[vel]], die a't verwerkt is [[leer]] wordt genaamd. Vroeger wiern olle belangryke [[oorkonden]] en [[cartularia]] geschreven ip kolfsleer. Ip een paar middeleeuwse registers die bewaard worn in 't [[Stadsarchief Brugge]] staat 't haar nog ip den leern band.

== [[Teetn]] ofte [[Voeier]]==
Runders zyn nie zindelyk, zolange of dat de basis genoeg vezelachtige zaken bevat. Vezel bestaat chemisch surtoe uut [[ruwe celstoffe]]. Die ruwe celstoffe is zo belangrik voe runders omdat 't [[herkauwers]] (Fr: des ruminants, Eng: ruminants]] zien. Herkauwers en een [[vertêêrynge]] ip basis van een [[pense]]. Vaneigens dat ip de professionele melkveebedrieven en vleesveebedrieven specialisten werken an 't [[rantsoen]] van de beesten. 
In praktiek eten de Vlamse koein surtoe [[maïs]], [[voordroog]] ofte ingeleid [[ges]], [[pulpe]] (ook puulpe genaamd), [[draf]], en [[krachtvoeier]]. Als een soorte van [[folklore]] geevn sommigte boeren under koein nog [[voeierbeêten]] bie. Vroeger, in de [[Nieuwe Tyd]], zetten de boeren voor under koein ook [[spurrie]], [[vitsen]], [[klaver]] etcetera. Al even belangrik voe melkkoeien is dat ze assan vele proper [[water]] ter beschikkynge moetn en. 

==Melkmasien==
In [[Vlaandern]] worn koein meestal gemolken in ne [[melkpit]], meestal ne [[tandem]], [[visgrate]] of ne [[zij-an-zij]], soms ne keer ne [[carroessel]], in een [[bindstal]] met een [[puupleidynge]]. Sommigte boeren melken met ne [[melkrobot]], en heel uutzounderlik wordt er nog ne keer een koe met d'and gemolken. Boeren lik in [[d'Ardenn]] melken met een mobiele melkmachine ip een karre womee da ze gemakkelik in de [[beiken]] kun gaan. 

==Gedrag==
Koein zyn kuddebeesten. Ze zyn heel volgzaam. Eigelik wel schattige beestn. 't Is domee dat er vele koeiboeren van under "meisjes" klappen. De dee die van under meisjes klappen zyn de soigneurs die heel [[diervriendelik]] omme gaan met under koein. In 't algemeen ga je [[koeiboer]] nie vele zyn slaan nor zen koeien omdat ze in zuk geval [[stress]] krygn, en dodeure [[adrenaline]] maken die de [[melkgift]], ook [[lactatie]] genaamd bemoeilikt of zelfs stopt. Filmptjes lik van [[Gaia]] zyn ton ook uutzounderlik, tgonne Gaia een demagogisch tintje gift. 't Is wel azo dat een koe die van de boerdery gaat en in een vrimde omgevinge komt dikkers zenuwachtig staat. In zukke situaties kan een koe, en nog vele meer ne stier, domme dingen doen. Etwien met een kleên bitje gezound verstand makt dat em a't em moet koein drieven lik ip ne beestemarkt, ip of of de camiong, of in 't slachuus, assan ne stok of ne greep by em et. 

==Voortplantinge==
Een koe die een eisprounk et, wordt gezeid tuchtig te zyn (Nl: tochtig (of ook:) in bronst, Fr: en chaleur, Eng: in heat (of ook in de wetenschappelike literateure) in oestrus). De overgrote meerderheid van de koein worn bezaaid met [[KI]], kunstmatige inseminatie. Da's nie omdat de boeren under koein gin pleziertje jeun, mor omwille van hygiene, met andere woorn, dat de stier gin besmettelyke ziekten zoet overbrieng. Ie kan ze moeilik pakken met een condoom é. Nen anderen, minstens even belangryke reden voe KI is 't gemak van 't verdeeln van [[sperma]] van wereldtopstieren. Sperma wordt verkocht ounder vorm van een [[rietje]]. Den [[inseminateur]] is de persoon die de koe komt bezaain met zuk sperma. Der zyn ook boern die zelve under koein bezaain met zuk sperma. In da geval is er sprake van [[DHZ-KI]], Doe-Het-Zelf-KI. Der zyn nog assan veel boern die werken met KI, en toch ook nog ne stiern en. Zyder werken meestal in een system wo da ze iedere koe ene koe met sperma bezaaien van ne kwaliteitsstier, en der achter, voe 't geval dat er gin bevruchtinge was, laten ze de koe by den eigen bedryfstier lopen, die alzo de moeilike gevallen via een [nateurlike dekkinge]] alsnog bevrucht. 
Koein komn gemiddeld om de drie weekn tuchtig. Ne keer da ze vul zyn deurt 't oungeveer 9 maan eer da ze [[kouvn]]. Afhankelyk van hoevele liters melk da ze nog gift wordt ze een paar weken voor de vermoedelike [[kouvienge]] droge gezet. Met [[droge zetn]] wordt bedoeld da ze nie meer gemolken wordt.

==Ziekten==

==Rassen==

===Melkrassen===
Het meest voôrkomnde ras ip de weireld is de [[Holstein]]. De eigen, lokale Vlamse en Nederlanse oede rassen zyn met uutsterven bedreegd. We spreken van de [[Roô van West-Vlaandern]], de [[Lakevelder]], en meerdere andere. Ter bescherminge van die zeldzamer geworn nutsbeesten is er een vereniginge ipgericht: 't [[Steunpunt Levend Erfgoed]], met als ledenblad [[de Ark]]. 

===Vleesrassen===
België's nationaal rund is vaneigens 't [[Belgisch Witblauw]] (Fr: Blanc bleu belge, Eng: Belgian Blue). 't Is een supergespierd rund met mager vlees, ôok wel [[kachtelgat]] genoemd. Der hangt dus gin spiertje vet an. Dadde in tegenstellinge toe vele Britse rassen lik bevoorbeeld de [[Hereford]]. Der zyn vele populaire vleesrassen afkomstig van [[Vrankryk]], lik de [[Blonde d'Aquitaine]], [[Charolais]], [[Maine-Anjou]], etcetera. 

==Uutspraken en gezegden==
*"Je moet de koe by de stier doen a ze tuchtig is". Da wil zovele zeggen lik "Je moe 't yzder smeen a't warm is". At je moment is, moe je voort doen. 
* Sommigte jounkheiden die nog een momentje de boot wiln of oen van een vrijage of van ne trouw durven wel ne keer at er etwien tegen under zegt "Je moet de koe by de stier doen a ze tuchtig is" antwoorn met "Met drie weken zal z'ipnieuw tuchtig zyn". 
*"Een domme koe" is een vromens die eur lomp gedraagt, eur verstand nie wil gebruukn, of nog erger, messchien gin verstand et.
*"Je wit nôois oe dat e koe en [[oaze]] vangt": 't kun ossan ounverwachte diengn gebeurn.
*"At e katte e koe ewist, toe ging je ze kun melkn"

[[Categorie:Rundvee]]

[[als:Hausrind]]
[[ar:بقر]]
[[bm:Misi]]
[[bn:গরু]]
[[bo:གླང་གོག་]]
[[bs:Krava]]
[[bg:Домашно говедо]]
[[ca:Vaca]]
[[cs:Tur domácí]]
[[cy:Buwch]]
[[da:Tamkvæg]]
[[pdc:Kuh]]
[[de:Hausrind]]
[[en:Cattle]]
[[es:Bos taurus]]
[[eo:Bovo]]
[[fa:گاو]]
[[fr:Bœuf]]
[[gd:Bò]]
[[gl:Vaca]]
[[ko:소]]
[[id:Sapi]]
[[ia:Vacca]]
[[is:Nautgripur]]
[[it:Mucca]]
[[he:פרה]]
[[kw:Bugh]]
[[ln:Ngɔ́mbɛ́]]
[[lt:Naminis jautis]]
[[hu:Szarvasmarha]]
[[ms:Lembu]]
[[cdo:Ngù]]
[[nl:Rundvee]]
[[ja:ウシ]]
[[no:Storfe]]
[[nrm:Vaque]]
[[ug:ظاقلعق ظعنةك]]
[[pam:Baka]]
[[nds:Rindveeh]]
[[pl:Krowa]]
[[pt:Boi]]
[[ru:Домашний бык]]
[[sc:Bàca]]
[[simple:Cattle]]
[[sl:Krava]]
[[sr:Крава]]
[[fi:Nauta]]
[[sv:Ko]]
[[tl:Baka]]
[[tg:Гов]]
[[tr:Sığır]]
[[yi:בהמה]]
[[zh-yue:牛]]
[[zh:牛]]
