{{streektoale|Kortryks}}
'''Lien Van de Kelder''' ([[30 oktober]] [[1982]], [[Kortryk]]) es een actrice afkomstig ut [[Kortryk]]. Z'es by 't grôte publiek verzekers mêest gekend van eur rolle in 't televisie-feuilletong ''Thuis''. Ze studeert rechtn in [[Montpellier]].

==Carrière==
* Lien Van de Kelder es bekend gekoomn deur eur rolle in ''Thuis'', woarin da ze sedert 2002 Sofie Bastiaens speelt, de dochter ut een geskêde familie.
* Doaby eit ze ôok veel gastrolln gespeeld in populaire series lik [[Wittekerke]], [[Flikken]], [[Spoed]], [[Witse]],...
* In het theoater eit ze surtout meegedoane in [[musical]]s lik [[Pinokkio]], [[Peter Pan]] en [[A Little Night Music]].
* Z'eit eur stemme gelêend voo veel ipdrachtn: va (têekn)film ([[Pinokkio]], [[Garfield 2]]) over vertoaliengn van beutnlandse series ([[De peperbollen]]) tot cd's (voo [[Studio 100]]).
* In [[2006]] eit ze meegedoan an [[Steracteur, Sterartiest]]: een programma woarin da acteurs en actricen, nie nôodzoakelik met zangtalent, ziengn voo 't goe doel. Lien Van de Kelder dee mee voo [[Plan België]].
* In [[2007]] presenteert ze vo 'n êeste ki en programma: ''Outback Luke'' ip [[VIJFtv]]. Ze sprak ôok de commentaarstemme in, moa de kykcyfers vieln lik teegn. Sichtent episode 2 eit VIJFtv eur stemme vervangn deur e vintestemme. <ref>[http://www.tv-visie.be/nieuws/belgie/15oktober2007/vijftv-legt-lien-van-de-kelder-het-zwijgen-op_18517/ VIJFtv legt Lien Van de Kelder het zwijgen op], Tv-visie.be; URL bekeekn ip 17/10/2007</ref>

Er circuleern veel foto's van Lien Van de Kelder ip 't web. En anno 2007 eit z'in praktisch ol de boekskes en gazettn gestoan (in [[De Standaard]] ip zoaterdag 6 oktober 2007).

==Varia==
*Lien Van de Kelder is deur de lezers van 't internetmagazine Feliks verkoozn tot Begêerlikste Vrouwe van 2006.<ref>[http://www.feliks.be/meestbegeerlijkevrouw2006.html De Begêerlikste Vrouwe], Feliks.be; URL bekeekn ip 30/01/2007</ref>
*Eur ne noame es gebruukt gewist vo bestandsnoame van 't [[Computerworm|computerwormvirus]] W32.Mytob.CU@mm <ref>[http://www.symantec.com/security_response/writeup.jsp?docid=2005-053015-4201-99&tabid=2 W32.Mytob.CU@mm: technical details], Symantec.com, URL bekeekn ip 17/10/2007</ref>.

== Bronn ==
<references />

== Externe koppeliengn ==
*[http://www.lienvandekelder.com/ Eurnen website]
* [http://www.vijftv.be/outbackluke/ Website van ''Outback Luke'']
*{{imdb name|id=1191376|name=Lien Van de Kelder}}

[[Categorie:Kortryk|Van de Kelder]]
[[Categorie:West-Vlamschen acteur|Van de Kelder]]

[[nl:Lien Van de Kelder]]
