'''Lien Van de Kelder''' (° [[30 oktober]] [[1982]]) es een actrice afkomstig uut [[Kortryk]]. Z'is by 't grôte publiek verzekers 't bekendst van eur rolle in 't televisie-feuilletong ''Thuis''. Ze studeert Rechtn in Montpellier.

==Carrière==
* Lien Van de Kelder es bekend gekoomn deur eur rolle in ''Thuis'', woarin da ze sedert 2002 Sofie Bastiaens speelt, de dochter ut een geschêette familie.
* Doarby eit ze ôok veel gastrolln gespeeld in populaire series lik [[Wittekerke]], [[Flikken]], [[Spoed]], [[Witse]],...
* In het teoater eit ze vôorol meegedoan in Musicals.
* Z'eit eur stemme ol gelêend voo veel ipdrachtn: va (têekn)film ([[Pinokkio]], [[Garfield 2]]) over vertoaliengn van buutnlandse series ([[De peperbollen]]) tot CD's (voo [[Studio 100]]).
* In [[2006]] eit ze meegedoan an [[Steracteur, Sterartiest]]: een programma woarin da acteurs en actrice, nie nôodzoakelik met zangtalent, ziengn voo 't goe doel. Lien dee mee voo [[Plan België]].
* In [[2007]] presenteert ze vo 'n êeste ki e programma: ''Outback Luke'' op VIJFtv. Ze sprak oek de commentaarstemme in, moa dat viel lêek teegn. Sedert episode 2 et VIJFtv neur stemme vervangn deur e ventestemme. <ref>[http://www.tv-visie.be/nieuws/belgie/15oktober2007/vijftv-legt-lien-van-de-kelder-het-zwijgen-op_18517/ VIJFtv legt Lien Van de Kelder het zwijgen op], Tv-visie.be; URL bekeekn op 17/10/2007</ref>

==Varia==
Lien is deur de lezers van 't internetmagazine Feliks verkoozn toet Begêerlikste Vrouwe van 2006.<ref>[http://www.feliks.be/meestbegeerlijkevrouw2006.html De Begêerlikste Vrouwe], Feliks.be; URL bekeekn op 30/01/2007</ref>

== Bronn ==
<references />

== Externe koppelienge ==
*[http://www.lienvandekelder.com/ Eurnen website]
* [http://www.vijftv.be/outbackluke/ Website van ''Outback Luke'']

==Bronn'n==
<references />


[[Categorie:Kortryk|Van de Kelder]]
[[Categorie:West-Vlamschen acteur|Van de Kelder]]

[[nl:Lien Van de Kelder]]
