'''Packo''' es nu en [[West-Vloandern|West-Vlamsch]] bedrif uut [[Zillegem]] da begostige in en smesse. Packo Agri en Packo Greentech zin nu gespecialiseerd in de distributie en 't onderoud van land-en tuunbouwmassinen. Packo Inox doet de productie en distributie van producten gebasseerd ip inox verwerkienge en onderdêlen voe de voediengs- en medicamentenindustrie.

==Geschiedenisse==

In 1918, achter den [[Êeste Weireldoorloge]] startige Charles Packo in de Torhoutsesteenweg mè en smesse. Die smesse bediendige de boern in de widen omtrek van Zillegem. En da kwam de firma "Packo". Achter den twêeden oorloge breidigen zulder uut noa mêer industriêle massinen.

Achter dat ie dôod gegoan es in [[1956]] ein zin zeuns Roland en Gerard en loater François 't bedrif overgepakt en groeide Packo uut tot een internationoal bedrif da gekend es in hêel de weireld voo zin inox'nen melkkoeltanks, melkwinniengsapparatuur en massin'n en processlinn'n voo de voedingsindustrie.

Vanof 't begun ein ze udder ôok bezig g'oud'n me massin'n voo ip't land (êest productie, loater import en distributie).

In [[1979]] es Packo Agri ipgericht da em allêene zoe bezigoud'n me massin'n voo ip't land en melkwinniengsmassin'n in [[Belgje]]. De grôte deurbroake es't er gekoomn in [[1981]] o Roland Packo nen dêel geslootn eit me nen bekende [[Vrankryk|Fransche]] fabrikant va getrokk'n landbouwmassin'n KUHN.

In [[1989]] zin olle industriele activiteitn verkocht gewist om verdêeld te weird'n onder de familie, moar Packo Agri bleef in and'n van de familie (Jan en Roland Packo).

In [[2004]] es de melkmassine-ofdêlienge ofgestootn en verkochtn ze allêne moa land- en tuinbouwmassin'n (Packo Agri) en massin'n voo 't onderoud va groenvôorzieniengn mêer. De latsten êet nu Packo Greentech, woavô da Bart Packo, de joengstn van de familie, weirkt.

Packo Agri NV es ip twêe platsn gevestigd: Zillegem in West-Vloandern en [[Ciney]] in [[Noamn]]. Sedert [[februoari]] [[2006]] moak'n ze dêel ut van de REESINK-groep ([[Olland]]).

Packo Inox, eigenlyk 't grôotste dêel, bluuft anno 2006 produceren me 180 man in Zillegem en 75 in [[Diksmude]]. Ulder producten droaien rond alles wa Inox verwerkienge en onderdêlen es voe de voediengs- en medicamentenindustrie.

==Externe koppeliengn==
*[http://www.packo.be/ Bedrifssite Packo Agri en Packo Greentech]
*[http://www.packo.com/nl/company_history.dhtml Iestoriek Packo Inox]

[[Categorie:Economie]]
[[Categorie:Zillegem]]
