'''George Minne''' ([[Gent]], [[30 ogustus|30 augustus]] [[1866]] - [[Sint-Martens-Latem]], [[20 februoari]]  [[1941]]) was een [[Vloandern|Vlamsche]] beeldouwer, kunstschilder, tekenoare, illustrator en docent an de academie.

Z’n kunst wordt gerekend by ’t [[naturalisme|naturalistisch]] [[symbolisme]], moar ook by de [[Art Nouveau]] of Jugendstil.
==Leven en werk==
George Minne volgde een ipleidinge tot architect van 1882-1884 an de academie in Gent. 
Je was bevriend met de schryver [[Maurice Maeterlinck]] en je illustreerde zyn werkn ''Les serres chaudes'' in 1888 en ''Sœur Béatrice'' in 1900. Ook werkn van zyn vriendn 
uut ‘t symbolistisch milieu [[Charles van  Lerberghe]],  [[Emile Verhaeren]] en [[Grégoire Le Roy]]. 

In [[1890]] exposeerdet y een poar van zyn beeldn by [[Les XX]] in [[Brussel]] en in [[1891]] wierd y lid van die belangryke avant-gardistische kunstenoarsgroep.

In 1891 trokt  y noa [[Parys]] vo Rodin ip te zoekn moa je wierd doar ofgeweezn.

Ip dertigjoarige leeftijd erbegost y vanof nul en je volgde van 1895 tot 1896 een ipleidinge beeldouwn an de academie van Brussel.

In 1898 gingt 'n in [[Sint-Martens-Latem]] weunn. Je wordt anzien als de leidnde figeure van den êerste groep kunstnoars van de [[Latemsche Schole]] die loater de ''mystieke symbolistn'' wierdn genoemd. ’t Woarn de kunstschilders [[Albinus Van den Abeele]], [[Valerius De Saedeleer]], [[Albert Servaes]] en [[Gustaaf Van de Woestijne]].

Van 1912-1914 en 1918-1919 wordt  Minne docent an de Academie van Gent. Binst den [[14-18|oorloge 1914-1918]] wykt ‘n uut noa Wales met zyn vrouwe moar achter den oorloge keert ‘n were. 
 
In 1930 krygt ’n de eretitel barong.

==Gekende werkn==
*Zyn meest gekende werk ''De Knapenfontein'', uut marmer gekapt, wierd oorsprounkelik angekocht  in 1905 vo ‘t Folkwangmuseum in Hagen. In 1922 is ‘t overgebrocht noar Essen. Bronzn versies d’rvan zyn d’r an ’t Belfort in Gent, in Wenen en in Brussel
*''Fontein met vijf knielende jongelingen'' (vuuf versies, o.a. in Brussel)
*De ''Drinkzakleger'' in Bremen
*Gedenkteekn vo [[Georges Rodenbach]] in Gent. 
 
Minne wordt anzien als één van de belangrykste symbolistische beeldouwers van [[Europa]].  Je werkte met out, marmer, brons en graniet. J’ èt ook meer of vuufounderd tekeningn in outskole en potlood gemakt.
[[Categorie: Beeldouwer|Minne, George]]

[[ca:George Minne]]
[[de:George Minne]]
[[fr:George Minne]]
[[nl:George Minne]]
