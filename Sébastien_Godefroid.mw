'''Sébastien (Sebbe) Godefroid''' ([[Antwerpn]], [[19 moarte]] [[1971]]) is e [[Vloandern|Vlamsche]] zeiler. Je weunt in [[Brèinienge]] en j'is angeslootn by de OSRC- Oostende Sailing & Racing Club.

Godefroid is licentioat Lichoamelik Ipvoedienge. Je volgdege 't project Topsport en Studie an de [[VUB]] in [[Brussel]].

==Olympische Spelen==
In ogustus 2008 begost de 37-joarige Godefroid an zyn vierde Olympische Spelen. In Atlanta 1996 hoaldeget ie zilver, in Sydney 2000 en Athene 2004 wierd 'n 7stn in de Finnklasse. Vo de Spelen van Peking 2008 schoakelde Godefroid over noa de Tornado-klasse tegoare me Carolijn Brouwer, die zelve ook meegedoan het an de Olympische Spelen 2000 en 2004 vor [[Holland]].

Sebbe Godefroid mocht de [[België|Belgische]] vlagge droagn ip de openiengsceremonie van de Olympische Spelen in Peking.

==Palmares==
*1996: Zilver: Olympische Spelen Atlanta Finnklasse 
*1996: Brons: EK Finn
*1998: Goud: EK Finn
*2000: Zilver: WK Finn
*2001: Brons: EK Finn
*2007: Zilver: WK Tornado (tegoare me Carolijn Brouwer)
*2008: Olympische Spelen Peking in de Tornado (tweemansbôot me Carolijn Brouwer)

==Trainer Vlamsche Yachting Federoatie==
In 2009 is Sebbe Godefroid angesteld als federoal trainer vo de Vlamsche Yachting Federoatie. Je moet jounge topsporttalentn identificeern, coachn en evalueern. Je krygt ook een adviserende rolle by 't ipstelln van sporttechnische en fysieke programma's vo d'atleetn en je goat de coaches van de V.Y.F. begeleidn.

==Varia==
*Sébastien Godefroid en zyn Hollandsche zeilpartner Carolijn Brouwer zyn elf joar lank e koppel gewist, moar in april 2007 en ze e punt gezet achter under reloasje.
*Zyn grôotouders weunn in [[Boezienge]].

[[Categorie:zeiln|Godefroid, Sébastien]]
[[Categorie:Brèinienge|Godefroid]]

[[de:Sébastien Godefroid]]
[[en:Sébastien Godefroid]]
[[nl:Sébastien Godefroid]]
