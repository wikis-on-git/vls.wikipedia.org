[[Ofbeeldienge:Mariken van Nieumeghen.jpg|thumb|right|Titelblad van ''Mariken van Nieumeghen'']]
[[Middelêeuwen|Middeleeuwsche]] tekstn uut de [[Lege Landn]] moe je zien binn de context van de soamnlevienge in dienen tyd. En die zag d'r in de middeleeuwn heel anders uut dan nu, toun was dat e '''standenmoatschappy'''. Oorsprounkelik wilde da zeggn da je van by de geborte deel uutmakte van een van de standn:
* den oadel, da woarn grootgroundbezitters en vichtersboazn ten dienste van keunienk of keizer
* de geestelikeid
* den derdn stand, die bestound uut ryke burgers, vrye boern en ne grote groep horigen (olfvryen) en lyfeigenen (sloavn)

De [[Middelnederlands]]che literateure es meestol up dezelste maniere ingedeeld:
* ridderveroaln
* geestelikke literateure
* burgerlikke literateure


=Ridderveroaln=

== Frankische romangs==
Da zyn vertelliengn over keizer [[Karel de Grote]]. In de hele middeleeuwn wos Karel de Grote et grote voorbeeld vo olle vorstn, tot en met Keizer [[Karel V van et Illig Roomsche Ryk|Karel V]]. Zo kwom et dan d'r styf veel vertelliengen en legendes bestoundn over em.
*[[Karel ende Elegast]]
*[[Roelantslied]]
*[[Renout van Montelbaen]] en de sage over de [[Vier Heemskinders]]

==Keltische romangs==
Keltische veroaln zyn g'inspireerd up et leevn van [[Arthur|keunienk Arthur]] en zyn [[Ridders van de rounde toafel]]
*[[Ferguut]]
*[[Walewein]]
*[[Lancelot]]

==Oosterse romangs==
Zyn gebaseerd up d'Aroabische cultuur. Dat es nie zo verwounderlik want d'Arabiern en de Moorn ieldn tot in de vichtiende eeuwe deeln van Zuud-Europa ([[Spanje]]) bezet. Den meestn bekendn oostersn romang es die over de keuniengskinders [[Floris ende Blancefloer]].

=Geestelikke literateure=
* Marialegendes, woavan [[Beatrys]] de meeste bekende es
* illegenlevens, o.a. [[Leven van Sente Servaes]] van [[Hendrik van Veldeke]]
* mystieke proza: e heel specifiek genre van religieuze literateure woaby den schryver of schryfster uutlegt oe da je kut kommn tot 'n oogstn spiritueeln toestand, en dat es verenigienge mè God. De tekstn zyn meestol visionair en èn veel middeleeuwsche symbolische verwyziengn die vo mienschn van nu moeilik te verstoane zyn. De [[Nederlandn]] èn verschillige grote mystici voortgebrocht:
** [[Hadewych]]
** [[Beatrys van Nazareth]]
** [[Jan van Ruusbroec]]
** [[Suster Bertken]]
* bybelvertoaliengn, lik de [[Rymbybel]] van [[Jacob van Maerlant]]

=Burgerlikke literateure=
* reis- en avonteureveroaln: [[Brandaan]]
* diernfoabels: meestol [[satire]]s up de moatschappy. De bekendste zyn [[Van den vos Reynaerde]], [[Esopet]]
* liedern en balloades: [[Lied van Heer Halewijn]], [[Het daghet in den oosten]], [[Lied van de twee keuningskinders]], [[Gruuthuse-andschrift|liedboek van Gruuthuse]] uut [[Brugge]], [[Een suverlijc boecxken]] en [[Antwerps liedboek]] olletwee uut [[Antwerpn]]
* toneel: styf populair in de middeleeuwn, uutgebreid qua genre
** miroakelspeeln: [[Mariken van Nieumeghen]]
** mysteriespeeln: [[Die erste bliscap van Maria]] (over [[Kestdag|Kerst]]), [[Die sevenste bliscap van onser Vrouwen]] (over Merria Emelvoarte) 
** zinnespeeln: goat over moroal. Bekend es [[Elckerlijk]] ''(Den Spyeghel der Salicheyt van Elckerlijc)''
** oabele speeln: over de liefde tusschn wuuvn en vintn, lik [[Lanseloet van Denemerken]], [[Esmoreit]], [[Gloriant]], [[Vanden Winter ende vanden Somer]]
** [[Rederykers]]: verenigiengn van mienschn die under bekwoamdn in ''retorica'' (welsprekendeid) en die surtout in de [[Zudelikke Nederlandn]] ountstoundn in de vichtienste eeuwe. Bekende rederykers woarn [[Anthonis de Roovere]] en [[Anna Bijns]].

=Externe koppeliengn=
* [http://www.literatuurgeschiedenis.nl Literatuurgeschiedenis.nl]
* [http://www.dbnl.nl/ Digitale bibliotheek voor de Nederlandse letteren (DBNL)]

[[Categorie:Middelnederlandsche literatuur]]

[[en:Medieval Dutch literature]]
[[nl:Nederlandse literatuur: de Middeleeuwen]]
