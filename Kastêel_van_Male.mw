't Grotste gebouw in [[Moale]] is 't kasteel.  In de 9e eeuwe zou 't er 'n torre gestoan en vo de verdedigienge tegen de Vikings.

[[Image:Maleslot.JPG|thumb|500px|<Center>Abdie van Moale]]

't Kastêel is in [[1166]] ingewyd deur [[Thomas Moore]], den aartsbisschop van Canterbury, mo 't wos ol n antal joar eerder gebouwd deur [[Filips van den Elzas]], die ton [[graaf van Vloandern]] wos.  
Achter em weunden d'er Johanna en Margaretha van Constantinopel, en loater [[Gewijde van Dampierre]]. Under upvolgers makten van Moale zelfs under lievelingsplekke. 
Graaf Lodewijk van Nevers, die in [[1346]] sneuvelde in de slag bie Crecy, oendertekende in Moale 't grotste antal oorkonden in de vuventwientig joar dat ie graaf wos. D'afgevoardigden van de steden kwoam'n ier bie de graaf ‘ten parlemente’. Twee kirs per joar ield ie ‘open deur’.
De belangrikste persôon ut de geschiedenisse van Moale is [[Lodewijk van Male]] (geboren in [[1329]]).  Ie was de zeune van Lodewijk van Nevers en Margareta van Frankrijk en wierd de 24e graaf van Vloandern.

Ten tiede van de Franse bezettinge zaten de Franse troepen in 't kastêel.  In [[1302]] wierd 't kastêel deur de Bruggeliengen (oender leidinge van [[Jan Breydel]], [[Pieter de Coninck]] en [[Willem van Gulik]]) eroverd.

In [[1382]] wierd Moale bezet deur de Gentenoars en 't kastêel in brande gestoken. [[Margaretha van Male]], dochter van Lodewijk, was up 't kastêel geboren en was intussen getrouwd me de Bourgondischen hertog [[Filips de Stoute]]. Zy zorgde vo de upbouw van n nieuw kastêel. In 1397 woaren de werken gedoan. Mo in [[1453]] wierd 't were deur de Gentenoars geplunderd en in [[1490]]nog n kêe deur soldoaten van de graaf van Nassau.  

Oender de Spoanse bezettinge gerakte 't kastêel verkommerd en 't wierd in [[1558]] verkocht deur keunink [[Filips II]] an ridder Juan Lopez Gallo.  Twee joar loater wierd ie deur Filips II toe baron van Moale benoemd.

Achter vele wisselende beweuninge kopt baron en senator Charles Gilles de Pelichy 't kastêel in [[1920]]. Zelfs vo zyn gezin met elf kinders is da vo zomerverbluuf veel te grôot. 

In 1953 is olles overgedragen an de Zusters Augustinessen van d' Orde van het H. Graf. Achter serieuse verbouwingen kwamen de latste zusters van de [[Sint-Trudoabdij]], die under gebouw in de Nieuwe Gentweg in [[Brugge]] verliet'n, noar ier en starten de nieuwe [[abdie van Moale]]. 

[[Categorie: Geschiedenisse]]
