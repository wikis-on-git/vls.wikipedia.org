[[Ofbeeldienge: Meetkerke - Blankenbergs Vaartje 2.jpg|thumb|Blanknbergs Varretje in Meetkerke]]
[[Ofbeeldienge: Nieuwmunster - Skyline.jpg|thumb|Polderlandschap in Nieuwmunster]]
De '''Genteleroute''' is een lusvormige, uutgestippelde veloroute van 33 km lank, die deur ’t landelik [[Polders|Poldergebied]] lopt van [[Blanknberge]] noa [[Brugge]]. 

==Routebeschryvinge==
De route begunt an ’t VVV-kantoor (dienst vo tourisme) teegnover de [[stoatie van Blanknberge]] en lopt langs de êeuwenoude [[Gentele|Blanknbergsche dyk]] in ’t typisch Polderlandschap. Dien dyk, die vroeger ''Gentele'' noemde, makte dêel uut van een dyksystème, die ’t achterliggnd gebied most beschermn teegn de ipdringerige [[Nôordzêe|zêe]]. De route is hêlegans bewegwyzerd en lopt via de polderdorpn [[Uutkerke]], [[Zuunkerke]], [[Meetkerke]], [[Outave]] en [[Nieuwmunster]].
==Beziensweirdigeedn==
*De St-Michielskerke in Zuunkerke. ’t Kerksje is eripgebouwd in [[1609]]. Allêne de torre is een overbluufsel van de Romoansche kerke uut de 12e êeuwe.
*De ''Grôte Poldermeuln'' over de [[Blanknbergs Varretje|Blanknbergsche voart]] in Meetkerke. In ’t gebied  de ''Meetkerksche Moere'' wierd er vroeger turf gestookn tout da ’t ounder de zêespegel kwam te liggn en ounder woater liep. De Grôte Poldermeuln zorgde vo ’t wegpompn van ’t woater noa de Blanknbergsche voart. De ''Moere'' is e gekend gebied vo woater-en weideveugels.
*De kerke van Meetkerke mè ‘t “miraculeus” [[Onze-Lieve-Vrouwe van Meetkerke|Mariabeeldje]].
*De kerke van Outave mè volkskunst uut de 17e-18e êeuwe.

==Externe koppelinge==
*[http://www.fietsenmoetkunnen.be/56/56Gentele.htm Genteleroute]

[[Categorie: Veloroute]]
[[Categorie: Blanknberge]]
[[Categorie: Zuunkerke]]
