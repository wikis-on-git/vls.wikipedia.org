De '''Oud-Egyptisch kunste''' sloat up de cultuur in het antieke Egypte. 

==Et antieke Egypte==
De geschiedenisse van et antieke Egypte bestoat uut drie periodes.
*'t '''Oud Ryk''' (3000 - 2150 v.C.)
::Faroa Menes verenigt round 3000 v.C. de verschillige klene stoatjes lanks de Neyl tout één ryk en je makt Memfis tout oofdstee.
::In die periode zyn de grote piramides gebouwd gewist.
*'t '''Middnryk''' (2040 - 1750 v.C.)
::D'oofdstee es nu Thebe.
::De farao's en de ryke bevolkienge loatn under nu begroavn in rotsgroavn in plekke van piramides (cfr. Tout-anch-Amon).
*'t '''Nieuw ryk''' (1540 - 1070 v.C.)
::Farao Ramses II lat grote bouwwerkn uutvoern in de steejn Thebe, Luxor, Karnak, Abu-Simbel.

Achter 't Nieuw Ryk verloorn de farao's undern macht. Me spreekn toun van de Loate Periode. 

In 525 v.C. wos Egypte deur de Perzn veroverd. Round 300 v.C. kwom Egypte ounder 't gezag van Alexander den Grootn.

==Veelgodery==
[[Ofbeeldienge: Luxor, hieroglyphic decorations inside the Temple of Hatshepsut, Egypt, Oct 2004 A.jpg|right|thumb|Toemosis III offert an den god Horus (tempel van Hatsjepsoet, Thebe)]] 
De Egyptenoarn anbeedn veel goodn. De bekendste goodn uut de [[Egyptische mythologie]] woarn
*'''Amon-Ra''' of Amon-Re: uppergod en zunnegod
*'''Hathor''': de moedergodinne
*'''Osiris''' stelt d’[[eirde (planete)|eirde]], et [[woater]], de moane voor
*'''Isis''' es de troongodinne en ’t wuuf van Osiris
*'''Horus''', de valkgod, zeune van Isis en Osiris
*'''Thot''', den moangod

==Monumentoale bouwkunste==
D’eeste monumentoale bouwwerkn ter weireld vindn me were in Egypte. 
D’Egyptenoarn makten under gebouwn zo groot omdan ze gemakt woarn vo d’eeuwigeid. Ze zyn in '''massievn nateursteen''' upgetrokkn. Da makt da den bouw vo één zo’n monument enorm veel materioal, werk en tyd (dikkers verschillige tientalln joarn) koste vo ’t ofgewerkt te krygen.

===Grafmonumentn===
De grafmonumentn èn en groundige evolutie gekend.
*d'oudste grafmonumentn woarn '''mastaba’s''', da woarn simpele doosvormige gebouwn
*de '''trappiramide''' bestoat uut verschillige mastaba’s up makoar
*de '''knikpiramide''' en nen overgank tusschn trappiramides en echte piramides
*de vieroekige effne '''piramides''' 

{|
|[[Ofbeeldienge:Mastaba-faraoun-3.jpg|thumb|Mastaba van Faraoun, Sakkara]]
|[[Ofbeeldienge:Egypt.Saqqara.DjosersPyramid.01.jpg|thumb|Trappiramide van Djoser, Sakkara]]
|[[Ofbeeldienge:GD-EG-Saqqara004.JPG|thumb|Knikpiramide van farao Snofroe in Dahshur]]
|[[Ofbeeldienge:All Gizah Pyramids.jpg|thumb|220px|De piramides van Gizeh]]
|}

===Tempels===
[[Ofbeeldienge:Egypt.HatshepsutsTemple.01.jpg|right|thumb|Doointempel van farao Hatsjepsoet (Deir el-Bahri complex, Thebe]] 
[[Ofbeeldienge:Egypte picture10.jpg|right|thumb|Kapiteel in de vorme van e lotusblomme]] 
 [[Ofbeeldienge:Luxor, West Bank, Ramesseum, column top decorations, Egypt, Oct 2004.jpg|right|thumb|Kapiteel in de vorme van e papyrusblomme]] 
====Soortn tempels====
Volgens under functie woarn der doointempels, cultustempels en zunnetempels.
*in nen '''doointempel''' ieldn de priesters olle doage nen dooincultus vo den dooin farao
*nen '''cultustempel''' wos de plekke up d’eirde woar da de goodn verbleevn en woar da d’oude Egyptenoarn ze anbeedn. 
* '''zunnetempels''' woarn cultustempels woar de der nen zunnegod anbeedn wos (Ra, Amon-Ra, Aton)

====Indelienge van nen cultustumpel====
Nen tempel bestoat uut
*e reke sfinxn
*obeliskn (noaldvormige zuuln)
*beeldn van den farao die nerezit
*den ingank mè en oge, zwoare toegangspoorte
*’t voorof (e toamelik lege zuulnzoale)
*de zuulnzoale, mè styf oge piloarn (hypostyle)
*één of twee voorvertrekkn
*’t illigdom, mè helegansn an ’t ende ‘t beeld van den god


====Voorbeeldn====
Bekende Oud-Egyptische tempels zyn:
*Abu Simbel, Zuud-Egypte
*Karnak, Thebe
*Luxor, Thebe
*tempel van Hatsjepsoet in et Deir el-Bahri complex, Thebe
*Tempelcomplex van Dendera
*Dal van de Keuniengn (Thebe)
*Dal van de Keuniginn (Thebe)

===Soortn zuuln en kapiteeln===
De zuuln en kapiteeln woarn ofbeeldiengn van Egyptische plantn of goodn.
* in de vorme van nen '''papyrusknop''' of '''papyrusblomme'''
*in de vorme van en '''lotusblomme'''
*kapiteeln mè goodnkoppn. Zuuln mè kapiteeln mè d’ofbeeldienge van de godinne Hathor zyn '''hathorische zuuln'''.

==Fresco's en reliëfs==
'''Fresco’s''' zyn beschilderde meurn en plafongs. De kleurstoffe es angebrocht up nen verschn (= fresco) ounderground van natte kolk die de kolk toun upzuugt.

'''Reliëfs''' zyn uutgekapte ofbeeldiengn in ne meur of nen vlakkn steen. D’Egyptische reliëfs zyn styf conservatief en zyn in drieduusd joar nie veel g’evolueerd.

{|
|[[Ofbeeldienge:Maler der Grabkammer der Nefertari 001.jpg|thumb|Fresco in den grafkoamer van Nefertari, wuuf van farao Ramses II (Dal der keuniginn, ca. 1250 v.C.)]]
|[[Ofbeeldienge:Thutmose III at Karnak.jpg |thumb|Reliëf van Toetmosis III die zyn Azioatische veyandn neresloat (Karnak)]]
|}
