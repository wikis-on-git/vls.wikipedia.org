De '''E17''' is een otostrade die over het West-Vlams grondgebied lôopt. In [[Belgje]] volt ie soamen met de A14. De 'E' noame komt van de [[Europa |Europeeske]] maniere van noamgevienge voor internationoale otostrades. Vroeger noemde ie ''E3'', moar in 1986 ein ze de noame veranderd. Zin em begunn'n anleggn in 1966, en opengesteld in 1974. 

De E17 es een belangryke verkêersoader, omdat ie de oavn van [[Antwerpen]] verbindt met [[Vrankryk]]. Ês belangryk vôo de vele West-Vlamiengen ut het zuden van de provinsie die in [[Gent]] weirken. Tés wok een geliefde weug vôor drugstoerisme ut Vrankryk noar [[Olland]].

Omda de E17 de rapste maniere is om van [[Olland]] en de scandinoaviese landen in't zuden te groaken passeren er nie allêne vrêed veel camiongs, moar ôok veel Ollandse toeristen met caravans die zôdoanig overloaden zun da uldern beuk sleept.

Soms gebeuren der zwoare accidenten, moar de zwoarste was zonder êenige twiffel dedé in Kruisoutem ip 27 februari 1996, toen da een 200-tal oto's in de smôor ip elkoar gebotst ein. Der zin ton 10 dôodn gevolln en ieder joar es't er nog een specioale aktie van de politie om het verkêer te controleren ip overdreevn sneleid ter 'noagedachtenisse' van da ongeluk.

== Traject in West-Vloandern ==
De E17 komt [[West-Vloandern]] vanut [[Vrankryk]] binnen in [[Rekkem]]. Ie verloat de provinsie were in [[Woaregem]]. Ie doet de volgende gemêenten an:
* Rekkem ([[Mêenn]]) (Ênen ofrit noa [[Oalbeke]] en Moeskroen)
* [[Kortryk]] (Twêe ofritten: Kortik Zud en Kortrik Ôost)
* [[Oarelbeke]] (Ênen ofrit: [[Dèrlyk]])
* [[Woaregem]] (Ênen ofrit: Woaregem)

== Traject in Europa ==
De E17 es nen belangryken verkêersoader deur hièl Europa. Ie verbindt Beaune (Vrankryk) met [[Antwerpen]]. Belangrikste steedn:
* Antwerpen 
* [[Gent]] of Gand
* Kortrijk  of Courtrai
* [[Lille]] of [[Rysel]]
* Arras 
* Cambrai 
* Laon 
* Reims 
* Châlons-sur-Marne 
* Troyes 
* Langres 
* Beaune

== Varia ==
In [[Oarelbeke]] ein ze der en natuur/recreoatiepark van 80 ectaren met en grôot meer an overgoudn: [[De Goavers]], omdat ze vier miljoen kubieke meitrs zand nodig oan vôo de talud van de autostrade.

Den E3 eit wok de noame gegeevn an alle soarten E3 loanen en stroaten, et E3 advertentieweekblad van Roularta en an de wielerkoerse [[E3 Pris Vloandern]].

==Externe Koppelienge==
[http://home.scarlet.be/~si650495/snelweg/index-nl.html Website over de Belgiske snelweegn]

[[Categorie: Verkêer]]

[[en:European route E17]]
[[fr:E17]]
[[nl:Europese weg 17]]
[[sv:E17]]
