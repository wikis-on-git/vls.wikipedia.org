De '''E17''' is een otostrade die over het West-Vlams hrondgebied lôopt. In [[Belgje]] volt ie soamen met de A14. De 'E' noame komt van de [[Europa |Europeeske]] maniere van noamhevinge voor internationale otostrades. Vroeher noemde ie ''E3'', moar in 1986 ein ze de noame veranderd. Zin em behunn'n anlehhn in 1966, en openhesteld in 1974. 

De E17 es een belangrike verkièrsoader, omdat ie de haavn van [[Antwerpen]] verbindt met [[Vrankrik]]. Iès belangrik voor de vele West-Vlamingen ut het zuden van de provinsje die in [[Gent]] weirken. Tés wok een heliefde weg vôor druhstoerisme ut Vrankrik noar [[Olland]].

Omda de E17 de rapste maniere is om van [[Olland]] en de scandinaviese landen in't zuden te groaken passeren er nie alliene vreed veel camiongs, moar oak veel Ollandse toeristen met caravans die zoadanig overloaden zun da uldern beuk sleept.

Soms gebeuren der zwoare accidenten, moar de zwoarste was zonder êenihe twivel dedé in Kruisoutem ip 27 februari 1996, toen da een 200tal oto's in de mist ip elkoar hebotst ein. Der zin ton 10 dôodn hevallen en ieder joar es't er nog een speciale aktie van de politie om het verkièr te controleren ip overdreevn sneleid ter 'nahedachtenis' van da ongeval.

== Traject in West-Vloandern ==
De E17 komt [[West-Vloandern]] vanut [[Vrankrik]] binnen in [[Rekkem]]. Ie verlaat de provinsje were in [[Woarehem]]. Ie doet de volgende Gemêenten an:
* Rekkem ([[Mjeenn]]) (1 afrit noa [[Oalbeke]] en Moeskroen)
* [[Kortrik]] (2 afritten: Kortik Zud en Kortrik Oôst)
* [[Oarelbeke]] (1 afrit: [[Dèrlik]])
* Woarehem (1 afrit: Woarehem)

== Traject in Europa ==
De E17 es nen belangriken verkièrsaoder deur hièl Europa. Ie verbindt Beaune (Vrankrik) met [[Antwerpen]]. Belangrikste steedn:
* Antwerpen 
* [[Gent]] 
* Kortrijk 
* [[Lille]] 
* Arras 
* Cambrai 
* Laon 
* Reims 
* Châlons-sur-Marne 
* Troyes 
* Langres 
* Beaune

== Varia ==
In [[Oarelbeke]] ein ze der een natuur/recreatiepark van 80 ectaren met en groat meer an overhehoudn: [[De Hoavers]], omdat ze 4 miljoen kubieke meters zand nodih oan vôo de talud van de autostrade.
De E3 eit wok de noame heheevn an alle soarten E3 lanen en stroaten, et E3 advertentieweekblad van Roularta en an de wielerkoerse [[E3 Pris Vloandern]].

==Koppelinge==
[http://home.scarlet.be/~si650495/snelweg/index-nl.html website over de Belgiske snelweegn]

[[Categorie: Verkêer]]

[[en:European route E17]]
[[fr:E17]]
[[nl:Europese weg 17]]
[[sv:E17]]
