{{Taxobox|type= plant
|naam= Kanêel
|afbeelding= Koeh-182.jpg
|afbeeldingtekst= Koehler (1887)
|rijk= [[Plantae]] (Plantn)
|stam= [[Embryophyta]] (Landplantn)
|klasse= [[Spermatopsida]] (Zoadplantn)
|orde= [[Laurales]]
|familie= [[Lauraceae]] (laurierachtigen)
|geslacht= ''[[Cinnamomum]]''
|taxon= [[Sôorte]]
|w-naam= ''Cinnamomum verum''
|auteur= J.Presl
|datum= 1825}}
'''Kanêel'''  is e [[specery]]e die gebruukt wordt in de keukn. ’t Is de gedroogde binnschors van de kanêelboom ''Cinnamomum verum'' of ''Cinnamomum zeylanicum'', van de familie laurierachtigen (Lauraceae).

==Ofkomste==
Kanêel komt uut Ceylon, nu Sri Lanka, een eiland vo de kust van Indië. ’t Wordt nu ook gekwikt in [[Indonesië]], Madagaskar, ip de Klêne Antilln en in Middn-Amerika.

==Kenmerkn==
[[Ofbeeldienge: Canelle Cinnamomum verum Luc Viatour.jpg|thumb|left|<center>Kanêelstoksjes en poeier.]]
Kanêelboomn wordn teegnwoordig in plantages angeplant omda ze nie t’hoge zoun groein en de scheutn azo gemakkelik ofgesneeën kunn wordn. De schors moe ton twi doagn fermenteern ounder mattn. Doarachter wordt de buutnste en de binnste schors d’r ofgedoan en de reste wordt gekuust en gedroogd in de [[zunne]]. De schors rolt ton ip. Verschillige stikkn schors wordn in mekoar gestookn en ze vormn tegoare e kanêelstoksje.

==Geschiedenisse==
Kanêel wordt in China al vermeld 2800 joar v.Chr. en ook in ’t oude Egypte wierd ’t al gebruukt. Arabische en Fenicische commerçantn brochtn kanêel mee nor Egypte ten tyde van de farao’s. Ook in de [[bybel]] stoat da Mozes ’t gebruukte vo zalfolie. In ’t begun van de 14ste êeuwe brochtn de [[Portugal|Portugeezn]] vo ’t êest kanêel mee vanuut Ceylon nor Europa. 

==Geneeskunde==
Hippocrates klapte al in 500 v.Chr. van de geneeskrachtige eignschappn van kanêel. Kanêelolie werkt ountsmettend, ’t verbetert de deurbloedienge van hêel ’t lichoam en ’t versterkt ‘t [[herte]] en de bloedsomloop. ‘t Helpt ook by moag- en dermklachtn, insectebeetn en by spierkrampe.

==Toepassienge==
[[Ofbeeldienge:Chocolate and cinnamon.jpg|thumb|<center>Chocala en kanêelpoeier]]
Kanêel riekt verfynd en zoete moa smakt e bitje bitter. ‘t Wordt gebruukt in ryspap en in zoete gerechtn lik gebak, koeksjes, fruutsap, appelcompote, thee en [[zêem]]. ‘t Is e belangryk ingrediënt in [[zoetekoeke]], dat ook andere kruudn kan bevattn lik [[koriander]], [[anys]], [[steranys]], [[kruudnoagel]], [[seenappel]]- en citroenpele, kardemom, [[neutemuskoat]], foelie en piment. 

In d’ôostersche keukn wordt kanêel gebruukt vo vlees- en visgerechtn en currygerechtn ip smoake te briengn.

Tegoare me steranys, kruudnoagel en kardemom wordt kanêel ook toegevoegd an [[glühwein]].

’t Wordt gebruukt in parfums, zêpe, wierook, likeur, en in medicyne vo de moage.
==Verwante sôortn==
*Cassia of Chinees kanêel (''Cinnamomum aromaticum'')
*Padang-cassia of Indonesisch kanêel (''Cinnamomum burmannii'').
Die sôortn zyn minder van kwaliteit en scherper van smoake.

{{Commons|Cinnamomum verum}}

[[Categorie:Laurierachtige]]
[[Categorie:Specery]]


[[ar:قرفة]]
[[bg:Канела]]
[[ca:Canyella (espècia)]]
[[cs:Skořice]]
[[da:Kanel]]
[[de:Zimt]]
[[en:Cinnamon]]
[[eo:Cinamo]]
[[es:Cinnamomum verum]]
[[et:Kaneel]]
[[fa:دارچین]]
[[fi:Ceyloninkaneli]]
[[fr:Cannelle (écorce)]]
[[gd:Caineal]]
[[he:קינמון]]
[[hr:Cimet]]
[[hu:Fahéj]]
[[id:Kayu manis]]
[[it:Cannella]]
[[ja:シナモン]]
[[nl:Kaneel]]
[[nn:Kaneltre]]
[[no:Kanel]]
[[pl:Cynamonowiec]]
[[pt:Cinnamomum zeylanicum]]
[[ru:Корица]]
[[simple:Cinnamon]]
[[sl:Cimet]]
[[sr:Цимет]]
[[sv:Kanel]]
[[ta:கருவா]]
[[tr:Tarçın]]
[[zh:桂皮]]
