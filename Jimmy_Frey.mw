'''Jimmy Frey''' ([[Brugge]], [[28 april]] [[1939]]) es nen [[Vloandern|Vlamsche]] zanger, die vôorol in de joarn '60 en '70 populair wos in Vloandern. Zinnen echte noame est ''Ivan Moerman''.

Jimmy Frey es begonnen me zingn in de joarn '50 in zangwedstrid'n, woaronder het Belgisch kampioenschap in 1960. Ie won de mêeste van die wedstrid'n. Zin êeste singleke eit ie ipgenoomn in [[1963]], ''Soufflé'' genoamd, in [[1965]] nam ie zin êeste Nederlandstoalige LP ip, wa de het begun wos van zin Vlamse carrière. Een aantal van zin singles zin in't collectieve geheugn van Vloandern gegrift, gelyk ''Rozen voor Sandra'' en ''Zo mooi, zo blond en zo alleen''.

In [[1989]] weird er kanker vastgesteld bie Jimmy Frey, iet woarmme dat ie noo buutn kwam om et taboe rond die ziekte te deurbreek'n. Ie weird ton ôok et boegbeeld van de [[VTM]]-actie levenslijn, ten vôordêele va de bestriddienge va kanker. Ie es 3 joar uit roelatie gewist, totdat ie in [[1992]] were begoste ip te treed'n. 

==Belangrikste singles==
* [[1967]]: Zo mooi, zo blond en zo alleen
* [[1967]]: Als een kus naar tranen smaakt
* [[1967]]: Duw een beetje
* [[1970]]: Rozen voor Sandra
* [[1972]]: Meisje van mijn leven, meisje van mijn dromen
* [[1974]]: Niemand weet hoeveel ik van je hou
* [[1974]]: Pappie nummer twee
* [[1990]]: Samen leven

==Externe koppelienge==
*[http://users.pandora.be/jimmyfrey/ Niet officieeln website]

[[Categorie:West-Vlamsche zanger|Frey, Jimmy]]
