{{plat|Kortryks}}

''Philippe Vlerick''' ([[Kortryk]], [[8 juni]] [[1955]]) es ne [[West-Vloandern|West-Vlamschn]] zoak'nman. In [[2006]] es't ie tot Manager van et joar gekoozn, nen pris uitgerikt deur [[Trends]].

Ies nie allêne licentioat in de rechtn en licentioat in management, moa jeit wok ne diploeng in de filosofie.

De vezels van den textiel lôpen deur hêel zin familie, lyf en carrière. 

==Achtergrond==
Philippe Vlerick komt uut een beroemd geslacht. Zô eit zin nonkel, [[André Vlerick]], de [[Vlerick]] ôgeskole voo management gesticht. Omda André gin joengs oat, eit ie Philippe onder zin vleugels gepakt.

Zin voader Lucien baron Vlerick eit et Kortrykse tapittnbedrif [[BIC Carpets]] in 1956 ipgericht, woarvan da Philippe Vlerick nu vôorzitter en gedillegeerd bestuurder van es. Zin moeder Thérèse Vandewiele es dochter van een andere grôte familie: de familie Vandewiele, gekend van de textielmassinebouwers. Zin vrouwe, Patricia Bouckaert, es een skôonzuster va Mieke De Clerck, van de [[Beaulieu]]-familie.
==Carrière==
Voo 't moment es't ie vôorzitter va [[UCO Raymond]], moar ie es wok aktief in de metoalsector, in [[BMT]], bie [[Spector]] en [[Pentahold]] én in de fynanciele sector, mêerbepoald in de [[KBC]] woar da't ie bestuurder es. Jeit rond de vjirtig bestuurder mandoatn. 

Van [[2000]] tot [[2005]] wos 't ie vôorzitter va [[Febeltex]]. Ie es gekend omdat ie een grôot netwerk va contactn eit en doarom vrêe invloedrik es. Zin contactn zin nie ollêne in den industriëlen weireld, moa wok in de fynanciën en et keuninklyk of.

Philippe Vlerick es ne textilien die weet an wukke kôordekes dat'ie moe trekk'n voo de diengen te doen bougeern.

[[Categorie:Textiel|Vlerick Philippe]]
[[Categorie:Kortryk|Vlerick Philippe]]
