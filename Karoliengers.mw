De '''Karolingers''' woarn een dynastie van Frankische keuningn die regeerdn van de 8e tout de 10e eeuwe. De dynastie volgde de [[Meroviengers]] ip in ‘t Frankisch Ryk.
==Ountstoan==
De noame van de dynastie komt van Karel Martel, de voader van Pepeyn den Kortn. Karel Martel was de ounwettige zeune van Pepeyn II van Herstal, hofmeier en de feitelikke leider van Austrasië. Karel was nie anveird deur de [[Pepinidn]] omdat ’n een bastoardzeune was. Je volgde z’n voader ip achter e gevecht met de wettelikke erfgenoamn van de Pepinidn. Van nu voors woarn ’t Karolingers.

In 751 zette Pepeyn den Kortn, met de steun van de paus, de latste Merovingischn keunink Childerik III an de kant en liet emzelvn tout keunink uutroepn.
==Karel den Grootn==
Pepeyn den Kortn wierd ipgevolgd deur z’n twêe zeuns Karloman en Karel den Grootn en achter d’n dôod van Karloman was Karel keunink van hêel ’t Frankisch Ryk.
Je voerde mêer of viftig oorloogn en je won ze bykan ollemolle. Zyn teegnstanders woarn o.a. de Saksn, de Friezn, de Langobardn en de Avaarn. Ip ’t toppunt van z’n macht liep zyn Ryk van de Elbe en de Oder tout an de Pyreneeën. In 800 wierd ’n gekroond tout Keizer van ’t Westn.
==Geschiedenisse van Frankryk==
'''Oudeid'''
*Pre-istorie
*Keltisch Gallië
*Romeins Gallië (51 v. Chr.- 486)
*De Frankn
'''Middeleeuwn'''
*Merovingers (481-751)
*Karolingers (751-987)
*Capetingers (987-1328)
*Valois (1328-1589)
'''Nieuwn tyd'''
*Bourbon (1589-1793)
*Fransche Revolutîe: 1789
==Karolingers (751 tout 987)==
*751 - 768: Pepeyn den Kortn. Achter zyn dôod wordt ‘t Ryk verdeeld ounder z’n zeuns Karloman en Karel den Grootn.
*768 - 771: Karloman I
*768 - 814: [[Karel den Grootn]]. Keunink van hêel ‘t Ryk achter d’n dôod van z’n broere Karloman in 771.
*814 - 840: [[Lodewyk den Vroomn]] (Lodewyk I van Frankryk)
[[Verdrag van Verdun]] 
*In 843, by ‘t Verdrag van Verdun, wierd ’t Ryk were verdeeld  ounder drie zeuns: ''Karel II den Kletsn'' (den loatern schôonvoader van [[Boudewyn I van Vloandern|Boudewyn I]], den eestn groaf van Vloandern) kreeg West-Francië, ''Lodewyk II den Duuts'' Oost-Francië, en ’t Middnryk, ’t belangrykste, gink noa d’n oudstn, ''Lotharius I'', die in 823 tout keizer gekroond was in Rome. ’t Ryk liep van Friesland tout middn [[Itoalië]] mè d’oofdsteedn [[Aakn]] en [[Rome]]. 
*In  Middn-Francië, Noord-[[Italië]] en in Lotharingn regeerdege d’n oofdtak van de Karolingers tout 887.

In 855 stierf ''Lotharius I'' en wierd ’t Middnryk were in drie verdeeld. D’r kwam een Noordelik Ryk van Friesland tout an de Jura. D’n oudstn, Lodewyk II kreeg Italië en wierd keizer. Lotharius II kreeg ’t Noordelik deel van ’t keuninkryk Elzas- Lotharingn en de lêge landn ten noordn van de Schelde, en Karel van Provence kreeg Bourgondië en de Provence. In 863 stierf Karel van Provence en zyn gebiedn wierdn verdeeld ounder z’n broers.

In 869 stierf Lotharius II en in 870, by ’t Verdrag van Meerssen, verdeeldn ''Karel den Kletsn'' en ''Lodewyk den Duuts'' z’n gebiedn ounder makkoar. Lodewyk d’n Duuts kreeg de gebiedn van de Nederlandn, die ’t hertogdom Neder-Lothariingn vormdn. De Schelde wierd  de grenze tusschn Frankryk en ’t Duuts Ryk (loater ’t [[Illig Rooms Ryk]]).

Lodewijk II van Italië stierf  zounder zeuns in 875 en ''Karel den Kletsn'' gink noa Rome vor em ols Keizer te loatn kroonn. 

''Lodewyk den Duuts'' stierf e jaar loater en verdeelde zyn keuninkryk ounder z’n drie zeuns: Karloman van Oost-Francië (Beiern), Karel den Dikkn (Zwaabn) en Lodewyk den Joungern (de reste van Oost-Francië).

'''Karolingers in West-Francië'''
*In  West-Francië, ‘t loatere [[Frankryk]] bleeft de dynastie regeern, tout dat ‘t Uus Capet (de [[Capetingers]]), een andern tak van de familie, den trôon overpakte.
*840 - 877: Karel II den Kletsn
*877 - 879: Lodewyk II d’n Akkeloare
*879 - 882: Lodewyk III van Frankryk
*879 - 884: Karloman van Frankryk
*884 - 887: Karel II van Frankryk, (ôok Karel III van Oost-Francië), den Dikkn
*888 - 898: Odo I van Frankryk, Groaf van Parys (Uus Robertynn). De Fransche trone wordt nu gewisseld tusschn Karolingers en Robertynn.
*898 - 923: Karel III den Simpeln (de Eenvoudige) 
*922 - 923: Robert van Bourgondië (Robertynn)
*923 - 936: Rudolf  van Bourgondië (Robertynn)
*936 - 954: Lodewyk IV van Frankryk	   
*954 - 986: Lotharius van Frankryk
*986 - 987: Lodewyk V den Leegoard (de latstn Karolinger)
'''Karolingers in Ôost-Francië'''
*In Ôost-Francië, loater ‘t [[Illig Rooms Ryk]] , regeerdegen de Karolingers tout dan z’ipgevolgd wierdn deur ’t Uus van Saksn in 911.
*Lodewyk II den Duuts (855 – 875)
*Lodewyk III den Joungn (876 – 882)
*Karel den Dikkn (876 – 887)
*Karloman van Beiern (876 – 880) 
*Arnulf van Karinthië (882 – 899)
*Lodewyk et Kind (900 – 905)

[[bg:Каролинги]]
[[ca:Dinastia Carolíngia]]
[[cs:Seznam franských králů]]
[[cy:Y Carolingiad]]
[[da:Karolingerne]]
[[de:Karolinger]]
[[en:Carolingian]]
[[eo:Karolidoj]]
[[es:Carolingios]]
[[fa:کارولنژیها]]
[[fr:Carolingiens]]
[[fy:Karolingen]]
[[hu:Karolingok]]
[[is:Karlungar]]
[[it:Carolingi]]
[[ja:カロリング朝]]
[[li:Karolinger]]
[[nl:Karolingen]]
[[pl:Karolingowie]]
[[pt:Dinastia carolíngia]]
[[ru:Каролинги]]
[[sv:Karolinger]]
[[zh:卡洛林王朝]]
