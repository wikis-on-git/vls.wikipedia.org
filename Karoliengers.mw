De '''Karoliengers''' woarn een dynastie van [[Frankn|Frankische]] keuningn die regeerdn van de 8e tout de 10e eeuwe. De dynastie volgde de [[Meroviengers]] ip in ‘t [[Frankisch Ryk]].
==Ountstoan==
De noame van de dynastie komt van Karel Martel, de voader van Pepeyn den Kortn. Karel Martel was de ounwettige zeune van Pepeyn II van Herstal, [[Hofmeier]] en de feitelikke leider van Austrasië. Karel was nie anveird deur de [[Pepinidn]] omdat ’n een bastoardzeune was. Je volgde z’n voader ip achter e gevecht met de wettelikke erfgenoamn van de Pepinidn. Van nu voors woarn ’t Karoliengers.

In 751 zette Pepeyn den Kortn, met de steun van de paus, de latste Merovingischn keunink Childerik III an de kant en liet emzelvn tout keunink uutroepn.

==Karel den Grootn==
Pepeyn den Kortn wierd ipgevolgd deur z’n twêe zeuns Karloman en Karel den Grootn en achter d’n dôod van Karloman was Karel keunink van hêel ’t Frankisch Ryk.
Je voerde mêer of viftig oorloogn en je won ze bykan ollemolle. Zyn teegnstanders woarn o.a. de Saksn, de Friezn, de Langobardn en de Avaarn. Ip ’t toppunt van z’n macht liep zyn Ryk van de Elbe en de Oder tout an de Pyreneeën. In 800 wierd ’n gekroond tout Keizer van ’t [[West-Romeins Ryk]].
==Karoliengers (751 tout 987)==
*751 - 768: Pepeyn den Kortn. Achter zyn dôod wordt ‘t Ryk verdeeld ounder z’n zeuns Karloman en Karel den Grootn.
*768 - 771: Karloman I
*768 - 814: [[Karel den Grootn]], keunink van hêel ‘t ryk achter d’n dôod van z’n broere Karloman in 771.
*814 - 840: [[Lodewyk den Vroomn]] (Lodewyk I)
[[Ofbeeldienge:843-870 Europe.jpg|thumb|’t Verdrag van Verdun in 843 en ’t Verdrag van Meerssen in 870]]
[[Verdrag van Verdun]] 
In 843, by ‘t Verdrag van Verdun, wierd ’t Ryk were verdeeld  ounder drie zeuns: 
*Den oudstn, ''Lotharius I'', die in 823 tout keizer gekroond was in Rome, kreeg 't   belangrykste stik, 't Middnryk. ’t Ryk liep van Friesland tout middn [[Itoalië]] mè d’oofdsteedn [[Aakn]] en [[Rome]]. 
*''Lodewyk II den Duuts'' kreeg [[Oost-Francië]].
*''Karel II den Kletsn'' (den loatern schôonvoader van [[Boudewyn I van Vloandern|Boudewyn I]], den eestn groaf van Vloandern) kreeg West-Francië.

In 855 stierf ''Lotharius I'' en wierd ’t Middnryk were in drie verdeeld. D’r kwam een Noordelik Ryk van Friesland tout an de Jura. 

*D'n oudstn, Lodewyk II (825-875) kreeg Itoalië en wierd keizer.
* Lotharius II (835-869) kreeg ’t Noordelik deel van ’t keuninkryk Elzas- Lotharingn en de Lêge Landn ten noordn van de Schelde.
* Karel van Provence (845-863) kreeg Bourgondië en de Provence. 
Z’aan gin zeuns.

In 863 stierf Karel van Provence en zyn gebiedn wierdn verdeeld ounder z’n broers Lodewyk II van Itoalië en Lotharius II.

In 869 stierf Lotharius II en in 870, by ’t Verdrag van Meerssen, verdeeldn ''Karel den Kletsn'' en ''Lodewyk den Duuts'' z’n gebiedn ounder makkoar. Lodewyk d’n Duuts kreeg de gebiedn van de Nederlandn, die ’t hertogdom Neder-Lothariingn vormdn. De Schelde wierd  de grenze tusschn Frankryk en ’t Duuts Ryk (loater ’t Duuts [[Illig Rooms Ryk]]).

Ot de derde zeune, keizer Lodewijk II ôok stierf  in 875, gink  ''Karel den Kletsn''  noa Rome vor em tout Keizer te loatn kroonn en  omda  Lodewyk gin zeuns aad gingn z’n bezittingn noa  Karloman, de zeune van ''Lodewyk den Duuts''.

''Lodewyk den Duuts'' stierf e jaar loater en verdeelde zyn keuninkryk ounder z’n drie zeuns: Karloman van Oost-Francië (Beiern), Karel den Dikkn (Zwaabn) en Lodewyk den Joungern (de reste van Oost-Francië).

'''Karoliengers in West-Francië'''

In  West-Francië, ‘t loatere [[Frankryk]] bleeft de dynastie regeern, tout dat ‘t Uus Capet (de [[Capetingers]]), een andern tak van de familie, den trôon overpakte.
*843 - 877: Karel II den Kletsn
*877 - 879: Lodewyk II d’n Akkeloare
*879 - 882: Lodewyk III van Frankryk
*879 - 884: Karloman van Frankryk
*884 - 887: Karel II van Frankryk, (ôok Karel III van Oost-Francië), den Dikkn
*888 - 898: Odo I van Frankryk, Groaf van Parys (Uus Robertynn). De Fransche trone wordt nu gewisseld tusschn Karolingers en Robertynn.
*898 - 923: Karel III den Simpeln (de Eenvoudige) 
*922 - 923: Robert van Bourgondië (Robertynn)
*923 - 936: Rudolf  van Bourgondië (Robertynn)
*936 - 954: Lodewyk IV van Frankryk	   
*954 - 986: Lotharius van Frankryk
*986 - 987: Lodewyk V den Leegoard (de latstn Karolinger)
'''Karoliengers in Ôost-Francië'''

In Ôost-Francië, regeerdegen de Karolingers tout dan z’ipgevolgd wierdn deur ’t Uus van Saksn in 911.(Koenraad I - [[Hendrik I de Veugeloare]])
*Lodewyk II den Duuts (843 – 876)
*Lodewyk III den Joungn (876 – 882)
*Karel den Dikkn (882 – 887)
*Arnulf van Karinthië (887 – 899)
*Lodewyk et Kind (899 – 911)

[[Categorie: Keunienk der Frankn]]
[[Categorie: Karolienger]]

[[bg:Каролинги]]
[[ca:Dinastia Carolíngia]]
[[cs:Seznam franských králů]]
[[cy:Y Carolingiad]]
[[da:Karolingerne]]
[[de:Karolinger]]
[[en:Carolingian]]
[[eo:Karolidoj]]
[[es:Carolingios]]
[[fa:کارولنژیها]]
[[fr:Carolingiens]]
[[fy:Karolingen]]
[[hu:Karolingok]]
[[is:Karlungar]]
[[it:Carolingi]]
[[ja:カロリング朝]]
[[li:Karolinger]]
[[nl:Karolingen]]
[[pl:Karolingowie]]
[[pt:Dinastia carolíngia]]
[[ru:Каролинги]]
[[sv:Karolinger]]
[[zh:卡洛林王朝]]
