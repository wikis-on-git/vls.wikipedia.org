De '''Karoliengers''' woarn een dynastie van [[Frankn|Frankische]] keuningn die regeerdn van de 8e tout de 10e eeuwe. De dynastie volgde de [[Meroviengers]] ip in ‘t [[Frankisch Ryk]].
==Ountstoan==
De [[Pepinidn]] woarn [[Hofmeier]]s ounder de [[Meroviengers|Merovingische]] keuningn, eest in Austrasië en loater in Neustrië en Bourgondië. 

In 687 veroverde de Hofmeier van Austrasië, Pepeyn van Herstal, Neustrië en Bourgondië in de ''Slag by Tertry''. Zyn zeune Karel Martel was een ounwettige zeune en doarom nie erkend deur d’andere Pepinidn, moa je was toch de feitelikke leider. Tusschn 715 en 716 ist er gevochtn gewist vô d’ipvolgienge tusschn em en de wettige zeuns. Karel Martel volgde z’n voader ip en de Karoliengers zyn loater nor em genoemd.

In 751 zette z’n zeune Pepeyn den Kortn, met de steun van de paus, de latstn Merovingischn keunink Childerik III an de kant en liet emzelvn tout keunink uutroepn. De Karoliengers volgdn de Merovingische dynastie ip en d’er kwam een ende an d’n titel van Hofmeier.  


==Karel den Grootn==
Pepeyn den Kortn wierd ipgevolgd deur z’n twêe zeuns Karloman en Karel den Grootn en achter d’n dôod van Karloman was Karel keunink van hêel ’t Frankisch Ryk.
Je voerde mêer of viftig oorloogn en je won ze bykan ollemolle. Zyn teegnstanders woarn o.a. de Saksn, de Friezn, de Langobardn en de Avaarn. Ip ’t toppunt van z’n macht liep zyn Ryk van de Elbe en de Oder tout an de Pyreneeën. In 800 wierd ’n gekroond tout Keizer van ’t [[West-Romeins Ryk]], 't Karolingisch [[Illig Rôoms Ryk]].
==Karoliengers (751 tout 987)==
*Pepeyn den Kortn (751 - 768). Achter z'n dôod wordt ‘t ryk verdeeld ounder z’n zeuns Karloman en Karel den Grootn.
*Karloman I (768 - 771)
*[[Karel den Grootn]] (768 - 814), keunink van hêel ‘t ryk achter d’n dôod van z’n broere Karloman in 771, keizer van 't Illig Rôoms Ryk (800-814)
*Lodewyk I den Vroomn (814 - 840), keizer van 't Illig Rôoms Ryk (813-840)
[[Ofbeeldienge:843-870 Europe.jpg|thumb|250px|’t Verdrag van Verdun in 843 en ’t Verdrag van Meerssen in 870]]
==Verdrag van Verdun==
In [[843]], met 't [[Verdrag van Verdun]], wordt ’t ryk were verdêeld ounder drie zeuns:
*Lotharius I, den oudstn, keizer van ’t Illig Rôoms Ryk, krygt [[Middn-Francië]].
*Lodewyk den Duuts krygt [[Oost-Francië]]
*[[Karel den Kletsn]] (den loatern schôonvoader van [[Boudewyn I van Vloandern|Boudewyn I]], den eestn groaf van Vloandern), krygt [[West-Francië]].
[[Ofbeeldienge:Teilung Lotharingiens.png|thumb|250px|Verdrag van Prüm]]
==Verdelienge in 855==
In 855 sterft Lotharius I en wordt Middn-Francië verdêeld ounder z’n drie zeuns met ‘t [[Verdrag van Prüm]].
*Lodewyk II (825-875), d'n oudstn krygt Itoalië en wordt keizer van 't Illig Rôoms Ryk (855-875)
* Lotharius II (835-869) 
* Karel van Provence (845-863)  
==Ende van Middn-Francië==
De drie zeuns van Lotharius I èn gin zeuns vor under ip te volgn.
* Karel van Provence  sterft in 863.
*Lotharius II sterft in 869. In 870 wordn,  met ’t [[Verdrag van Meerssen]], z’n gebiedn verdêeld ounder z’n nounkels, Lodewyk den Duuts van Oost- en Karel den Kletsn van West-Francië. 
*Keizer Lodewyk II sterft in 875. Karel den Kletsn lat em in Rome tout Keizer van 't Illig Rôoms Ryk (875-877) kroonn.

Lodewyk den Duuts van Oost-Francië sterft e joar loater en verdeelt z'n keuninkryk ounder z’n drie zeuns: 
*Karloman van Oost-Francië (Beiern) 
*Karel den Dikkn (Zwaabn) wordt keizer van 't Illig Rooms Ryk (881-888).
*Lodewyk den Joungern (de reste van Oost-Francië). 
==Karoliengers in West-Francië==
In  West-Francië, ‘t loatere [[Frankryk]] bluuft de dynastie regeern, tout dat ‘t Uus Capet (de [[Capetiengers]]), een andern tak van de familie, den trôon overpakt. (Ze telln ôok vô de nummerienge van de lyste van de keuningn van Frankryk)
*843 - 877: Karel II den Kletsn, keizer van 't Illig Rôoms Ryk
*877 - 879: Lodewyk II d’n Akkeloare
*879 - 882: Lodewyk III van Frankryk
*879 - 884: Karloman II
*884 - 887: Karel den Dikkn (ôok Karel III van Oost-Francië), keizer van 't Illig Rôoms Ryk
*888 - 898: Odo I van Frankryk, Groaf van Parys (Uus Robertynn). De Fransche trone wordt nu gewisseld tusschn Karolingers en Robertynn.
*898 - 923: Karel III den Simpeln (de Eenvoudige) 
*922 - 923: Robert van Bourgondië (Robertynn)
*923 - 936: Rudolf  van Bourgondië (Robertynn)
*936 - 954: Lodewyk IV van Frankryk	   
*954 - 986: Lotharius van Frankryk
*986 - 987: Lodewyk V den Leegoard (de latstn Karolienger)
==Karoliengers in Oost-Francië==
In Ôost-Francië, regeern de Karoliengers tout dan ze in 911 ipgevolgd wordn deur Koenraad I en  [[Hendrik I de Veugeloare]]. (De nummerienge van de Duutsche keuningn begunt by de keizers Karel I den Grootn, Lodewyk I den Vroomn en Lotharius I)
*Lodewyk II den Duuts (843 – 876)
*Lodewyk III den Joungern (876 – 882)
*Karel III den Dikkn (882 – 887), keizer van 't Illig Rôoms Ryk
*Arnulf van Karinthië (887 – 899), keizer van 't Illig Rôoms Ryk
*Lodewyk et Kind (899 – 911)

[[Categorie: Keunienk der Frankn]]
[[Categorie: Karolienger]]

[[bg:Каролинги]]
[[ca:Dinastia Carolíngia]]
[[cs:Seznam franských králů]]
[[cy:Y Carolingiad]]
[[da:Karolingerne]]
[[de:Karolinger]]
[[en:Carolingian]]
[[eo:Karolidoj]]
[[es:Carolingios]]
[[fa:کارولنژیها]]
[[fr:Carolingiens]]
[[fy:Karolingen]]
[[hu:Karolingok]]
[[is:Karlungar]]
[[it:Carolingi]]
[[ja:カロリング朝]]
[[li:Karolinger]]
[[nl:Karolingen]]
[[pl:Karolingowie]]
[[pt:Dinastia carolíngia]]
[[ru:Каролинги]]
[[sv:Karolinger]]
[[zh:卡洛林王朝]]
