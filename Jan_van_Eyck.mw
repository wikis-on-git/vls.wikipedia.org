Jan Van Eyck ([[Maaseik]]?, ca. [[1390]] –[[Brugge]], [[9 juli]] [[1441]]) was ‘n [[kunstschilder]] uut de 15e eeuwe en één van de belangrykste [[Vlamsche Primitievn]]. 

==Zyn leevn==
Je was eest hofschilder van de groaf van Olland moa noa diens dood in 1425 vertrokt y noa Brugge woa dat y hofschilder en koamereere wierd van [[Filips de Goede]] de machtige [[Bourgondische ertoogn|ertog van Bourgondië]], die enorm ield van kunst. Direct achter z’n anstellinge in 1425 vertrokt y noa [[Rysel]] woa dat d'n ertog ton ’t liefste verbleef. Moar in 1430 vestigdet y em definitief in Brugge. Ol de schilderyen die zeker van em zyn, dateern uut de Brugse periode. 
Jan Van Eyck is de reste van z’n leevn in dienst van [[Filips de Goede]] gebleevn. Je stierf in Brugge in 1441 en is begroavn in de Sint-Donaaskerke (gesloopt in 1799).

==Zyn werk==
Je makte surtout portrettn en religieuze thema’s. Je signeerde en dateerde z’n werkn en da was ton nog nie gebrukelik. Soms zettet y d’r ook z’n lyfspreuke by ''als ich can''. Da bewyst oe zelfbewust dat y was. ’t Eeste schilderye da van em bewoard is gebleevn en ook ’t grotste is ’t in 1432 voltooide retabel of altoarstik van ’t Lam Gods (die angt in de Sint-Baafskathedroale in [[Gent]] ). ’t Twidde grotste schilderye is de [[Madonna mè kanunnik Joris van der Paele]], van 1436 (Groeningemuseum Brugge).

Je was styf g’interesseerd in de mens en de nateure en z’n religieuze symboliek wyst ip z’n uutgebreide kennisse, tegoare mè smoak en ’n kritische zin.  

Jan Van Eyck èt olle grote Vlamsche schilders van de 15e en de 16e eeuwe beïnvloed en je was de belangrykste schoakel in de ontwikkelinge van de Europeesche schilderkunst.   

[[Categorie:Jan Van Eyck]]

[[nl:Jan Van Eyck]]
