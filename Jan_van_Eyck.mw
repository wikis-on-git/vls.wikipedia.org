[[Ofbeeldienge:Eyck selbst.jpg|thumb|<center>''Man met rode tulband'', 1433. Volgens sommigste e zelfprotret van Jan van Eyck.]]
'''Jan van Eyck''' ([[Maaseik]]?, ca. [[1390]] –[[Brugge]], [[9 juli]] [[1441]]) was ‘n [[kunstschilder]] uut d'n eestn elft van de 15e eeuwe en één van de belangrykste [[Vlamsche Primitievn]]. 

==Zyn leevn==
Je was eest hofschilder van de groaf van Olland moa noa diens dood in 1425 vertrokt y noa Brugge woa dat y hofschilder en koamereere wierd van [[Filips de Goede]] de machtign [[Bourgondische ertoogn|ertog van Bourgondië]], die enorm ield van kunst. Direct achter z’n anstellinge in 1425 vertrokt y noa [[Rysel]] woa dat d'n ertog ton ’t liefste verbleef. Moar in 1430 vestigdet y em definitief in Brugge. Ol de schilderyen die zeker van em zyn, dateern uut de Brugse periode. 
Jan van Eyck is de reste van z’n leevn in dienst van [[Filips de Goede]] gebleevn. Je stierf in Brugge in 1441 en is begroavn in de Sint-Donaaskerke (gesloopt in 1799).

==Zyn werk==
Je makte surtout portrettn en religieuze thema’s. Je signeerde en dateerde z’n werkn en da was ton nog nie gebrukelik. Soms zettet y d’r ook z’n lyfspreuke by ''als ich can''. Da bewyst oe zelfbewust dat y was. ’t Eeste schilderye da van em bewoard is gebleevn en ook ’t grotste is ’t in 1432 voltooide retabel of altoarstik van ’t Lam Gods (Sint-Baafskathedroale in [[Gent]] ). 't Patriciërskoppel Jodocus Vydt en Elisabeth Borluut goavn Van Eyck d'n updracht voa 't altoarstik van de zykapelle van de kathedroale te beschilderen. Volgens 't upschrift zou Jans broere Hubrecht ook meegewerkt èn an 't werk moa dat is nie dudelik omdat er gin andere schilderyen van èm bekend zyn.
’t Twidde grotste schilderye is de [[Madonna mè kanunnik Joris van der Paele]], van 1436 ([[Groeningemuseum]] in Brugge).

Je was styf g’interesseerd in de mens en de nateure en z’n religieuze symboliek wyst ip z’n uutgebreide kennisse, tegoare mè smoak en ’n kritische zin.  

Jan van Eyck èt olle grote Vlamsche schilders van de 15e en de 16e eeuwe beïnvloed en je was de belangrykste schoakel in de ountwikkelinge van de Europeesche schilderkunst.

{{commons|Jan van Eyck}}

==Overzicht van zyn bekendste schilderyen==
*''Veelluik van het Lam Gods'', gebroeders Hubert en Jan van Eyck, 1424-1432, Sint-Boafskathedroale, Gent
*''Madonna in een kerk'', ca. 1426, Gemäldegalerie, Berlyn
*''De drie Maria's bij het graf van Christus'', gebroeders Hubert en Jan van Eyck, ca. 1426, Museum Boijmans Van Beuningen, Rotterdam
*''Diptiek met de Kruisiging en het Laatste Oordeel'', 1426, The Metropolitan Museum of Art, New York
*''Man met blauwe kaproen'', ca. 1429, Muzeul National de Arta al României, Boekarest
*''Niccolò Albergati'', ca. 1431, Kupferstichkabinett, Dresden
*''Portret van een man (Leal Souvenir)'', 1432, National Gallery, Londn
*''Baudoin de Lannoy'', ca. 1432, Gemäldegalerie, Berlyn
*''Man met rode tulband'', 1433, National Gallery, Londn
*''Maria met Kind'', 1433, National Gallery of Victoria, Melbourne
*''Giovanni Arnolfini en zijn vrouw'', 1434, National Gallery, Londn
*''Madonna met Kind en kanselier Rolin'', ca. 1434, Musée du Louvre, Parys
*''Annunciatie'', ca. 1433-1435, National Gallery of Art, Washington
*''Maria met Kind en heiligen en kanunnik Joris Van der Paele'', 1436, Groeningemuseum, Brugge
*''Jan de Leeuw'', 1436, Kunsthistorisches Museum, Weenn
*''Annunciatie'', ca. 1436, Museo Thyssen-Bornemisza, Madrid
*''Triptiek van de Heilige Maagd (Giustiniani-triptiek)'', 1437, Gemäldegalerie, Dresden
*''Heilige Barbara'' (aquareltekenienge), 1437, Koninklijk Museum voor Schone Kunsten, Antwerpn
*''Maria met Kind (Lucca Madonna)'', ca. 1437, Städelsches Kunstinstitut, Frankfurt
*''Giovanni Arnolfini'', ca. 1438, Gemäldegalerie, Berlyn
*''Margareta van Eyck'', 1439, Groeningemuseum, Brugge
*''Madonna bij de fontein'', 1439, Koninklijk Museum voor Schone Kunsten, Antwerpn
*''Heilige Hiëronymus in zijn studeervertrek'', ca. 1440-1442, The Institute of Arts, Detroit

[[Categorie:Jan van Eyck|Van Eyck, Jan]]
[[Categorie: Vlamsche Primitievn|Van Eyck, Jan]]

[[ar:يان فان آيك]]
[[bg:Ян ван Ейк]]
[[ca:Jan van Eyck]]
[[cs:Jan van Eyck]]
[[de:Jan van Eyck]]
[[en:Jan van Eyck]]
[[es:Jan van Eyck]]
[[fi:Jan van Eyck]]
[[fr:Jan van Eyck]]
[[gl:Jan van Eyck]]
[[he:יאן ואן אייק]]
[[hr:Jan van Eyck]]
[[it:Jan van Eyck]]
[[ja:ヤン・ファン・エイク]]
[[ka:ეიკი, იან ვან]]
[[lb:Jan van Eyck]]
[[lt:Jan van Eyck]]
[[mk:Јан ван Ејк]]
[[nl:Jan van Eyck]]
[[no:Jan van Eyck]]
[[pl:Jan van Eyck]]
[[pt:Jan van Eyck]]
[[ru:Эйк, Ян ван]]
[[sk:Jan van Eyck]]
[[sr:Јан ван Ајк]]
[[sv:Jan van Eyck]]
[[tr:Jan van Eyck]]
[[zh:扬•凡•埃克]]
