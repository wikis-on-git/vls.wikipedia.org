[[Ofbeeldienge:Eyck selbst.jpg|thumb|<center>''Man met rode tulband'', 1433. Volgens sommigste e zelfportret van Jan van Eyck.]]
'''Jan van Eyck''' ([[Maaseik]]?, ca. [[1390]] –[[Brugge]], [[9 juli]] [[1441]]) was e [[kunstschilder]] uut d'n êestn elft van de 15e eeuwe en êen van de belangrykste [[Vlamsche Primitievn]]. 

==Zyn leevn==
Je was êest hofschilder van de groaf van Olland moa noa diens dôod in 1425 vertrokt 'n noa Brugge woa dat 'n hofschilder en koamereere wierd van [[Filips den Goein]] de machtign [[Bourgondische ertoogn|ertog van Bourgondië]], die zot was van kunst. Direct achter z’n anstellinge in 1425 vertrokt 'n noa [[Rysel]] woa dat d'n ertog ton ’t liefste verblêef. Moar in 1430 vestigdet ie em definitief in Brugge. Ol de schilderyen die zeker van em zyn, dateern uut de Brugsche periode. 
Jan van Eyck is de reste van z’n leevn in dienst van [[Filips den Goein]] gebleevn. Je stierf in Brugge in 1441 en is begroavn in de [[Sint-Donaaskathedroale|Sint-Donaaskerke]].

==Zyn werk==
Je makte surtout portrettn en religieuze thema’s. 't Portret: "Man met rode tulband" is 't êeste portret in de kunstgeschiedenisse da rechte in d'oogn kykt. Doarom zoudt 't e zelfportret kunn zyn da vo de spegel gemakt is. 

Je signeerde en dateerde z’n werkn en da was ton nog nie gebrukelik. Soms zettet ie d’r ook z’n lyfspreuke by ''als ich can''. Da bewyst oe zelfbewust dat 'n was. 

’t Eeste schilderye da van em bewoard is gebleevn en ook ’t grotste is ’t in 1432 voltôoid retabel of altoarstik van ’t Lam Gods (Sint-Baafskathedroale in [[Gent]] ). 't Patriciërskoppel Jodocus Vydt en Elisabeth Borluut goavn Van Eyck d'n ipdracht voa 't altoarstik van de zykapelle van de kathedroale te beschilderen. Volgens 't ipschrift zou Jans broere Hubrecht ôok meegewerkt èn an 't werk.

’t Twidde grotste schilderye is de [[Madonna mè kanunnik Joris van der Paele]], van 1436 ([[Groeningemuseum]] in Brugge).

Jan van Eyck was styf g’interesseerd in de mens en de nateure en z’n religieuze symboliek wyst ip z’n uutgebreide kennisse, z'n smoak en ’n kritische zin.  

J'èt ol de grôte Vlamsche schilders van de 15e en de 16e eeuwe beïnvloed en je was de belangrykste schoakel in de ountwikkelinge van d'Europeesche schilderkunst.

{{commons|Jan van Eyck}}

==Overzicht van zyn bekendste schilderyen==
*''Veelluik van het Lam Gods'', gebroeders Hubert en Jan van Eyck, 1424-1432, Sint-Boafskathedroale, Gent
*''Madonna in een kerk'', ca. 1426, Gemäldegalerie, Berlyn
*''De drie Maria's bij het graf van Christus'', gebroeders Hubert en Jan van Eyck, ca. 1426, Museum Boijmans Van Beuningen, Rotterdam
*''Diptiek met de Kruisiging en het Laatste Oordeel'', 1426, The Metropolitan Museum of Art, New York
*''Man met blauwe kaproen'', ca. 1429, Muzeul National de Arta al României, Boekarest
*''Niccolò Albergati'', ca. 1431, Kupferstichkabinett, Dresden
*''Portret van een man (Leal Souvenir)'', 1432, National Gallery, Londn
*''Baudoin de Lannoy'', ca. 1432, Gemäldegalerie, Berlyn
*''Man met rode tulband'', 1433, National Gallery, Londn
*''Maria met Kind'', 1433, National Gallery of Victoria, Melbourne
*''Giovanni Arnolfini en zijn vrouw'', 1434, National Gallery, Londn
*''Madonna met Kind en kanselier Rolin'', ca. 1434, Musée du Louvre, Parys
*''Annunciatie'', ca. 1433-1435, National Gallery of Art, Washington
*''Maria met Kind en heiligen en kanunnik Joris Van der Paele'', 1436, Groeningemuseum, Brugge
*''Jan de Leeuw'', 1436, Kunsthistorisches Museum, Weenn
*''Annunciatie'', ca. 1436, Museo Thyssen-Bornemisza, Madrid
*''Triptiek van de Heilige Maagd (Giustiniani-triptiek)'', 1437, Gemäldegalerie, Dresden
*''Heilige Barbara'' (aquareltekenienge), 1437, Koninklijk Museum voor Schone Kunsten, Antwerpn
*''Maria met Kind (Lucca Madonna)'', ca. 1437, Städelsches Kunstinstitut, Frankfurt
*''Giovanni Arnolfini'', ca. 1438, Gemäldegalerie, Berlyn
*''Margareta van Eyck'', 1439, Groeningemuseum, Brugge
*''Madonna bij de fontein'', 1439, Koninklijk Museum voor Schone Kunsten, Antwerpn
*''Heilige Hiëronymus in zijn studeervertrek'', ca. 1440-1442, The Institute of Arts, Detroit

[[Categorie:Jan van Eyck|Van Eyck, Jan]]
[[Categorie: Vlamsche Primitievn|Van Eyck, Jan]]

[[ar:يان فان آيك]]
[[bg:Ян ван Ейк]]
[[ca:Jan van Eyck]]
[[cs:Jan van Eyck]]
[[de:Jan van Eyck]]
[[en:Jan van Eyck]]
[[eo:Jan van Eyck]]
[[es:Jan van Eyck]]
[[fi:Jan van Eyck]]
[[fr:Jan van Eyck]]
[[gl:Jan van Eyck]]
[[he:יאן ואן אייק]]
[[hr:Jan van Eyck]]
[[hu:Jan van Eyck]]
[[it:Jan van Eyck]]
[[ja:ヤン・ファン・エイク]]
[[ka:იან ვან ეიკი]]
[[lb:Jan van Eyck]]
[[lt:Jan van Eyck]]
[[mk:Јан ван Ејк]]
[[nl:Jan van Eyck]]
[[no:Jan van Eyck]]
[[pl:Jan van Eyck]]
[[pt:Jan van Eyck]]
[[ro:Jan van Eyck]]
[[ru:Эйк, Ян ван]]
[[simple:Jan van Eyck]]
[[sk:Jan van Eyck]]
[[sl:Jan van Eyck]]
[[sr:Јан ван Ајк]]
[[sv:Jan van Eyck]]
[[th:ยาน ฟาน เอค]]
[[tr:Jan van Eyck]]
[[zh:扬·凡·埃克]]
