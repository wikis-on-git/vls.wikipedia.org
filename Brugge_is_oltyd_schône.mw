'''Brugge is oltied schone''' is e gedicht geschreevn deur [[Willy Lustenhouwer]]. In 't schôan Brugsch beschryft ie oeda Brugge der uutziet van 's nuchtens tot 's nachts.

== De tekste ==

<p>Brugge is schoane, 's nuchtens vroeg,<br>
Os d'n dauw over de reitjes hangt,<br>
En 't toptje van de torren,<br>
't Eéste zunnestroltje vangt,<br>
'n Stroltje die ton ofzakt,<br>
Eb 't koede vuulle griesd van torren en van gevels.<br>
't Groen van bomen, 't bruun van daken, 't road van gevels,<br>
Van an de Mart toe an de Loane,<br>
Brugge is oltied schoane.<br>
<br>
Brugge is schoane overdag,<br>
Os moedder zunne met 'n lach,<br>
Ol de koluren die d'r zin,<br>
Schoan' in de vèrve zet.<br>
Omkaderden getooid mè klankstjes van d'n beioard.<br>
Lik 'n palet...<br>
Och woare ieder beeld in kleur en klanke vastegezet,<br>
Het woar' 'n kroane,<br>
Van Brugge, Brugge is oltied schoane.<br>
<br>
Brugge is schoane snavens,<br>
Os de mantel van ruste wordt geleid,<br>
Over de gevels en kanteelen,<br>
Zuust lik 'n soazze zocht' en goed, die héél de stad bedekt.<br>
Ol d'huuzen en de torren en de menschen,<br>
En vrede briengt... En stilte...<br>
Da' zelfs 'n vleugel nie' mi ziegt,<br>
In hoog' of léége toanen...<br>
Brugge is oltied schoane.<br>

Brugge is schoane in de nacht,<br>
In peis en vrêê en ruste,<br>
't Is zuuste lik ofdat 'n fee,<br>
De stad goen avend kuste,<br>
En met heur staf 'n tikstje gaf, die groat en kléén dei zwieggen,<br>
En stille brocht...<br>
Da 'j niet mit hoart en niét mi ziet,<br>
In stroate noch in loane...<br>
Brugge... Brugge is oltied schoane.<br>
<br>
[[Categorie: Lied van Willy Lustenhouwer]]
[[Categorie: Brugge]]
