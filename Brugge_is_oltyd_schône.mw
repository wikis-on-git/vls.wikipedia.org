'''Brugge is oltyd schône''' is e gedicht geschreevn deur [[Willy Lustenhouwer]]. In 't schôon Brugsch beschryft ie oeda Brugge der uutziet van 's nuchtens tot 's nachts.

== De tekste ==

<p>Brugge is schône, 's nuchtens vroeg,<br>
Os d'n dauw over de reitjes hangt,<br>
En 't toptje van de torren,<br>
't Eèste zunnestroltje vangt,<br>
'n Stroltje die ton ofzakt,<br>
ip 't koude vule grysd van torren en van gevels.<br>
't Groen van bomen, 't bruun van daken, 't rôod van gevels,<br>
Van an de Mart toe an de Loane,<br>
Brugge is oltyd schône.<br>
<br>
Brugge is schône overdag,<br>
Os moeder zunne met 'n lach,<br>
Ol de koleuren die d'r zyn,<br>
Schôon' in de vèrve zet.<br>
Omkaderd en getooid mè klankstjes van d'n beioard.<br>
Lik 'n palet...<br>
Of woare yder beeld in kleur en klanke vastegezet,<br>
Het woar' 'n kroane,<br>
Van Brugge, Brugge is oltyd schône.<br>
<br>
Brugge is schône snavens,<br>
Os de mantel van ruste wordt geleid,<br>
Over de gevels en kantelen,<br>
Zuust lik 'n soazze zocht' en goed, die hèèl de stad bedekt.<br>
Ol d'huuzn en de torren en de menschen,<br>
En vrede briengt... En stilte...<br>
Da' zelfs 'n veugel nie' mi zingt,<br>
In hoog' of lége tônen...<br>
Brugge is oltyd schône.<br>

Brugge is schône in de nacht,<br>
In peis en vree en ruste,<br>
't Is zuuste lik ofdat 'n fee,<br>
De stad goen avond kuste,<br>
En met eur staf 'n tikstje gaf, die grôot en klèèn dei zwygn,<br>
En stille brocht...<br>
Da 'j niet mè hôort en niet mè ziet,<br>
In stroate noch in loane...<br>
Brugge... Brugge is oltyd schône.<br>
<br>
[[Categorie: West-Vlamsch lied]]
[[Categorie: Lied van Willy Lustenhouwer]]
[[Categorie: Brugge]]
