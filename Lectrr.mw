'''Lectrr''', eigenlyk '''Steven Degryse''' ([[Roeseloare]], [[27 meie]] [[1979]]), is ne West-Vlamsche cartoonist. 

Lectrr eit hêel zyne jeugd deuregebrocht in [[Rumbeke]], etwoaschen tussen Roeseloare en [[Yzegem]]. Je wos doar in Rumbeke lid van de [[KAJ]]. J'is zien carrière begunn'n as cartoonist ip't internet, moa jeet ol vree zêre den overstap noar de boekskes gemakt, als cartoonist voe Maxim, Menzo en P-Magazyne. Voe de moment stoat ie in onderandere de Vacature en in Mo.
Lectrr weunt nu in [[Gent]], den ôofdstad van [[Ôost-Vloandern]], woar dattem in [[2004]] ne strip makte met Luc De Vos, de zanger van Gorki.

Je weirt vertoald in 't [[Olland]]s, 't [[Vrankryk|Frans]], 't Ingels en in 't Duuts. In 2005 kwam zynen êesten boek uut, Hara Kiwi, en in 2006 zynen twêed'n, die gelyk wok ol in 't Duuts verscheenn es.

== Uutgoavn ==
*''Hara Kiwi'' (Silvesterstrips, NL 2005) in twêe verschillende versjes (Vlamsche en Hollandsche)
*''Hara Kiwi 2'' (Silvesterstrips, NL 2006)
*''Voll Krass'' (Carlsen Verlag, D 2006)

== Andere Links ==
* [http://www.lectrr.be De website van Lectrr]
* [http://www.lectrr.fr Franstalige Lectrr-site]
* [http://www.lectrr.com Iengelstalige Lectrr-site]

[[Categorie: West-Vlamsche cartoonist]]
[[Categorie: Roeseloare]]

[[nl:Lectrr]]
