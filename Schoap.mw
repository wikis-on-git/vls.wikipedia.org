{{plat|Ypers}}
{{Taxobox |
|afbeelding=Sheep.jpg
|afbeeldingtekst=E schoap
|rijk=[[Animalia]] (Beestn)
|stam=[[Chordabeestn|Chordata]] (Chordata)
|klasse=[[Zoogdiern|Mammalia]] (Zoogdiern)
|orde=[[Artiodactyla]] (Eevnoevigen)
|familie=[[Bovidae]] (Olôornigen)
|geslacht=''[[Ovis]]'' (Schoapn)
|w-naam=''Ovis aries''
|auteur=Linnaeus
|datum=1758
}}
'''Schoapn''' zyn zoogdiern die setoe oudn zyn voen nunder [[wulle]], [[melk|mek]] en [[vlêes]]. De schoapn die doavôorn gebruukt zyn, zyn temme variantn van wilde sôortn.

==Geschiedenisse==
Temme schoapn zyn verzeker ekwikt in 't Middn-Ôostn uut wilde schoapesôortn van 't geslacht ''Ovis''. Juuste lik [[gête|gêetn]], zyn schoapn ol vôorn 7500 vôorn Christus edomesticeerd. In [[België]] zyn ze roend 5000 v.C. arriveerd. 

't Zyn 'n dag va vadoage bikan 1000 verschillnde rassn.

===Verspreidienge===
Temme schoapn zyn in verre olle lann van de weireld ekwikt, 't zyn der mêer of e meljard. [[Australië]] et de noame van 't mêeste schoapn 't en, mor eigentlik is dadde [[China]] (170 meljoen teegnover 102 meljoen). 

==Uutzicht==
De mêeste schoapn zyn wit, mo 't zyn oek [[bruun|brune]], [[grys]]de en [[zwort]]e. Z'en ollemoale e steirt, by d'êne sôorte ol langer dan by d'aar.

Wulle krygn z'ollêne up nunder lyf, dus nie up nundern kop of up nunder pôotn. 

==Gebruuk==
D'oenderdêeln van schoapn zyn voen e masse diengn gebruukt
*Wulle: van wulle moakn ze sjette en dat is surtout gebruukt voen klêers te moakn. Nunder wulle kut ieder joar ofeschôorn zyn. 
*Mek: schoapemek is mêestol gebruukt voen up te drienkn (nie zovele) of voen [[koas]] van te moakn (oendermêer Roquefort en feta). 
*Vlêes: voen te broadn of te kookn. 
*Schoapevel: leer voen [[schoe]]nn of klêers te moakn. 
*Dermes: gebruukt voen snoarn van viooln van te moakn (oendertusschn wel surtout in kunststoffe)
*Bemestieng: gebeurt nie vele mi deur d'upkomste van kunstmest

==Gedrag==
Sommigste schoapesôortn en de gewunte voen in kuddn te loopn (voen beschermienge teegn vlêeseters). In [[Ysland]] byvôorbeeld doen ze dadde miender omdan der gin vlêeseters zittn en omdat er nie vele gin teetn en is.

Schoapn die up nundern rik volln, kunn zevve nie were rechte groakn.

[[de:Schaf]]
[[en:Sheep]]
[[fr:Mouton]]
[[nl:schaap]]
