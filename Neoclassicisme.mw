{{wrapper}}
|-
||[[Afbeelding:David-Oath of the Horatii-1784.jpg|thumb|300px|E bekend voorbeeld van neoclassicisme es 't schildery ''Den eed van de Horatii'' van [[Jacques Louis David]] ([[Louvre]], [[Parys]])]]
|-
||[[Afbeelding:Alexandre Cabanel - Cléopatre essayant des poisons sur des condamnés à mort.jpg|thumb|300px|''Cleopatra lat ter dood veroordeelde gevangn vergif proevn'', Alexandre Cabanel, 1887 (Keunienklik Museum vo Schone Kunstn, [[Antwerpn]])]]
|-
||[[Afbeelding:Koninklijke Muntschouwburg Brussel.jpg|thumb|300px|De façoade van de Keunienklikke Muntschouwburg in Brussel, e voorbeeld van neoclassicistiche architecteure]]
|}
'''Neoclassicisme''', of '''classicisme''' tout court, es e kunststromienge da probeert vo de zuverheid van den klassiekn tyd achter te doene. D'oude Griekn en 't [[Romeins Ryk]] woarn dus de grote voorbeeldn. Dienen styl kende zyn hogtepunt an 't ende van de 18e eeuwe en 't begun van de 19e eeuwe moa bleef toegepast tout an 't begun van [[WO I]].

Achterdoene es 't meest upvollende an die stromienge. Zo komt et da neoclassicistische gebouwn bykans letterlikke kopieën zyn van Oud-Grieksche en Romeinse gebouwn, surtout de tempels. Schilderyen en gebouwn in dienen styl kommn koud en serieus over, mèi letter decoroasje, en da typeert heel de kunststromienge. Neoclassicisme es dus e reactie up de frivoliteitn uut den [[rococo]].

Dienen styl wos populair ounder den Franschn keunienk [[Lodewyk XVI van Vrankryk|Lodewyk XVI]] en ounder den Franschn keizer [[Napoleong]]. Doadeure es 't classicisme in 't [[Fransche]] gekend lik ''Style Louis XVI'' en ''Style Empire'', da upkwom achter de [[Fransche Revoluusje]] van 1789.

==Oorsproung==
't Neoclassicisme es ountstoan in [[Rome (stee)|Rome]] deur archeologische voundstn dan in 't weireldnieuws kwoamn: 
*d'ountdekkienge van 't oude [[Herculaneum]] (upgroaviengn tusschn 1735 en 1759)
*d'ountdekkienge van de ruïnes van [[Pompeii]] in 1748
*de vonste van de [[steen van Rosetta]] in 1799 en d'ountcyferienge dervan in 1822 deur Champollion

Vanuut Rome hèit dienen styl overgepakt gewist in de reiste van Europa en Noord-Amerika. 

Moar ook ountdekkiengn in [[Egypte]] en stuuzjn van [[Oud-Egyptische kunste]] resulteerden in de 19ste eeuwe in en hogtepunt. Surtout 't werk van de tekenoars en weetnschappers da [[Napoleong]] mèinam noa Egypte, vieln styf in de smoake in 't Fransche.

==Classicisme of neoclassicisme?==
Er bestoat discuusje over 't verschil tusschn classicisme en neoclassicisme.

Bykan olle landn hèin en eigen interpretoasje. Deurnban es ''classicisme'' gebruukt vo de kunstenoars uut de 17e eeuwe dan hunder lietn inspireern deur d'antieke kunste van de Griekn en te Romeinn, zounder ze te willn achterdoen. ''Neoclassicisme'' sloat toun up de loat-achttiende- en vroeg-negentiende-eeuwsche kunstenoars, lik de Fransche schilders [[Jacques Louis David]] en [[Jean Auguste Dominique Ingres]], en beeldhouwers lik [[Antonio Canova]] en [[Bertel Thorvaldsen]]. Zynder probeerden wel vo d'ideoaln dan d'oude Griekn en Romeinn toepasten, zo goed meugelik achter te doene, meestol klakkeloos en zounder en eigen interpretoasje te geevn.

==Neoclassicistische kunstenoars in België==
* Jean Baptiste Madou
* Andries Cornelis Lens
* Joseph Benoît Suvée 
* François Joseph Navez
* architect Laurent Benoit Dewez

==Neoclassicistische gebouwn in België==
* Keunienklik paleis, [[Brussel]]
* Paleis der Natie (federoal parlementsgebouw), Brussel
* Marteloarspling (Vlams parlementsgebouw), Brussel
* Muntschouwburg, Brussel
* Jubelpark (Parc du Cinquantenaire), Brussel
* Kruudtuun (Botanique), Brussel
* de kerke van Sint-Jacob-op-Koudenberg, Brussel
* Keunienklik Museum vo Schone Kunstn, [[Antwerpn]]
* Bourlaschouwburg, Antwerpn
* Museum vo Schone Kunstn, [[Gent]]
* Aula van 'n universiteit van Gent
* Kasteel van [[Marke]], [[Kortryk]]
* Sint-Salvatorskerke, [[Oarelbeke]]

==Externe koppelienge==
* [http://www.artcyclopedia.com/history/neoclassicism.html Chronologische lyste van neoclassicistische kunstenoars up Artcyclopedia]

{{commonscat|Neoclassicism|neoclassicisme}}

[[Categorie:Kunststromienge]]
[[Categorie:Bouwstyl]]

[[ca:Neoclassicisme]]
[[cs:Novoklasicismus]]
[[da:Nyklassicisme]]
[[de:Neoklassizismus (Kunst)]]
[[en:Neoclassicism]]
[[es:Neoclasicismo]]
[[eu:Neoklasizismo]]
[[fr:Néoclassicisme]]
[[gl:Neoclasicismo]]
[[he:נאו קלאסיציזם]]
[[hr:Neoklasicizam]]
[[it:Neoclassicismo]]
[[ja:新古典主義]]
[[nl:Neoclassicisme]]
[[nn:Nyklassisismen]]
[[pl:Neoklasycyzm]]
[[pt:Neoclassicismo]]
[[ru:Неоклассицизм]]
[[sv:Nyklassicism]]
[[th:ศิลปะฟื้นฟูคลาสสิค]]
[[tr:Neoklasisizm]]
[[uk:Неокласицизм]]
[[zh:新古典主義]]
