'''Veerle Dejaeghere''' (Ardooie, 1 ogustus 1973) is e loopster. Neurn ofstand wos de 1500 meters, moa ze lopt nu oek steeple.

Veerle Dejaeghere liep in de winter surtoe in de cross (veldloop’n). Z’het in ’t hièl ol 4 kèrs de Cross Cup ewon, e klassement voe de mièst regelmoatigste loopster.  

In 2001 kwam ze prof. Ze krièg e contract va BLOSO. Eind 2004 krièg ze e contract va Atletiek Vloandern. Moar in 2005 zegnde ze neur contract op, e toen moest ze were neur voèrig beroep utoefen: oenderwiezeresse.

In 2000 brak Veerle ’t Bels record op de 1500 meters dat ol zeventien joar op noame va Betty Vansteenbroek stoeg. Ze muchte da joar oek mèjdoen an de Olympische Speeln.  

Va 2000 toet 2005 wos ze vele gekwetst. Neur resultoaten woarn oek ni zo fameus. 
Dejaeghere ed toen in 2005 overestapt na de 5000 meters, moa da wos gèn succes. In 2006 veranderde ze were. Nu lopt ze de 3000 meters steeple. 

Op d’Europese kampioenschapp’n 2006 in Göteborg oalde ze op de 3000 meters steeple e schoène 5de plekke. 

==Belgsche records==
* 1500m: 4'05"05 Rome 2003
* 2000m: 5'42"15 Heusden 2002
* 3000m: 8'49"31 Helsinki 2000
* 3000m binn’: 8'51"96 [[Hent|Gent]] 2000
* 3000m steeple: 9'32"69 Heusden-Zolder 2006
