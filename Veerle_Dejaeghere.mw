'''Veerle Dejaeghere''' (°[[Yzegem]], [[1 ogustus]] [[1973]], weunt nu in [[Ardôoie]]) is e [[loopster]]. Neurn ofstand wos de 1500 meters, moa ze lopt nu ôok steeple.

Veerle Dejaeghere lopt in de winter surtoe in de cross (veldloopn). Z’et in ’t hêle ol vuuf kêers de Cross Cup ewon, e klassement voe de mêest regelmoatigste loopster. 

In 2000 brak Veerle ’t Bels record op de 1500 meters dat ol zeventien joar op noame va Betty Vansteenbroek stoeg. Ze muchte da joar oek meidoen an de Olympische Speeln. In 2001 kwam ze prof. Ze krêeg e contract va BLOSO. Eind 2004 krêeg ze e contract va Atletiek Vloandern. Moar in 2005 zegnde ze neur contract op, e toen moest ze were neur vôrig beroep uutoefen: onderwyzeresse. In oktober 2006 es 't er beslist gewist dat ze were een contract kreeg va BLOSO, zodoanig da ze eur weer professioneel kan vôorbereidn.

Va 2000 toet 2005 wos ze vele gekwetst. Neur resultoatn woarn oek ni zo fameus. 
Dejaeghere ed toen in 2005 overgestapt na de 5000 meters, moa da wos gèn succes. In 2006 veranderde ze were. Nu lopt ze de 3000 meters steeple. Op d’Europese kampioenschappn 2006 in Göteborg oalde ze op de 3000 meters steeple e schône vuufde plekke. 

==Belgsche records==
* 1500m: 4'05"05 Rome 2003
* 2000m: 5'42"15 Heusden 2002
* 3000m: 8'49"31 Helsinki 2000
* 3000m binn’: 8'51"96 [[Gent|Gent]] 2000
* 3000m steeple: 9'32"69 Heusden-Zolder 2006

[[Categorie: Atletiek]]
[[Categorie:Yzegem|Dejaeghere, Veerle]]
[[Categorie:Ardôoie|Dejaeghere, Veerle]]
==Externe koppelienge==
*[http://veerledejaeghere.skynetblogs.be/ Blog van Veerle Dejaeghere]

[[en:Veerle Dejaeghere]]
[[nl:Veerle Dejaeghere]]
