[[Ofbeeldienge:1579 Union of Utrecht nl.svg|thumb|right|300px|De Unie van Atrecht (in 't gilf)]]

De '''Unie van Atrecht''' es en overeenkomste geslootn up [[6 januoari]] [[1579]] in de stee [[Atrecht]] tusschn [[Artesië]], [[Kameryk en et Kamerykse]], et  [[Groafschap Enegouwn]] en [[Romoans-Vloandern]] (mè uutzounderienge van Doornik) en wos e reactie up 'n upstand in de [[Lege Landn]]. 

De gewestn kwoamn overeen:

*dat er gin plekke nie en mè wos vo buutnlandsche troepn
*da ze de [[Raad van State]] goungn organiseern lik ounder [[Karel V van et Illig Roomsche Ryk|Karel V]]
*da ze ol under privileges van voorn 'n upstand goungn were krygn
*da de [[katholieke]] godsdienste nog d'enigste godsdienste zou zyn, andere godsdienstn woarn verboodn

Surtout da letste punt makte 't vo de protestansche noordelikke gewestn ounmeugelik vo toe te treedn. Lik reactie ierup èn ze zynder under en poar weekn loater verenigd in de [[Unie van Utrecht]]. 

Istorici anzien die twee unies lik et begun van de schiddienge van de [[Zeventien Provinciën]].
