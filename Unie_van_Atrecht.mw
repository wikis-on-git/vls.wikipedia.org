[[Ofbeeldienge:1579 Union of Utrecht nl.svg|thumb|right|300px|De Unie van Atrecht (in 't gilf)]]

De '''Unie van Atrecht''' es en overeenkomste geslootn up [[6 januoari]] [[1579]] in de stee [[Atrecht]] (Frans: Arras) tusschn de partyen [[Artesië]], et [[Kamerykse]], et  [[Groafschap Enegouwn]] en [[Romoans-Vloandern]] (mè uutzounderienge van Doornik). 

De overeenkomste wos surtout ounder impuls van [[Landvoogdn van de Habsburgsche Nederlandn|landvoogd]] [[Alexander Farnese]] up gang gezet en wos e reactie up 'n upstand in de [[Lege Landn]]. 

De gewestn kwoamn overeen:

*dat er gin plekke nie en mè wos vo buutnlandsche troepn
*da ze de [[Raad van State]] goungn organiseern lik ounder [[Karel V van et Illig Roomsche Ryk|Karel V]]
*da ze ol under privileges van voorn 'n upstand goungn were krygn
*da de [[katholieke]] godsdienste nog d'enigste godsdienste zou zyn, andere godsdienstn woarn verboodn

Surtout da letste punt makte 't vo de noordelikke gewestn ounmeugelik vo toe te treedn. Lik reactie ierup èn ze zynder under en poar weekn loater verenigd in de [[Unie van Utrecht]]. 

't Verbound wos dus dudelik teegn de protestantn en calvinistn gericht. Da wos et gevolg van under geweld teegn katholieke priesters, kerkgebouwn en kloosters. De deelnemers van de Unie van Atrecht verweetn de protestantn dan ze de [[Pacificoatie van Gent]] geschoundn addn.

Istorici anzien die twee unies lik et begun van de schiddienge van de [[Zeventien Provinciën]].

[[Categorie:Geschiedenisse van de Lege Landn]]
[[Categorie:Verdrag]]

[[de:Union von Arras]]
[[en:Union of Arras]]
[[es:Unión de Arras]]
[[fr:Union d'Arras]]
[[hu:Arrasi Unió]]
[[nl:Unie van Atrecht]]
[[nn:Atrechtunionen]]
[[no:Unionen i Atrecht]]
[[pl:Unia z Arras 1579]]
[[pt:União de Atrecht]]
[[ro:Uniunea de la Arras]]
[[ru:Аррасская уния]]
[[uk:Арраська унія]]
