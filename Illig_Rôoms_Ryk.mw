[[Ofbeeldienge:Holyromanempire.png|thumb|’t Illig Roomsche Ryk round 1630]]
[[Ofbeeldienge:Holy Roman Empire crown dsc02909.jpg|thumb|Krone, schatkoamer van [[Wenen]] (Wiener schatzkammer)]]
[[Ofbeeldienge:Holy_Roman_Empire_Arms-double_head.svg|thumb|Voandel met ‘t symbool van ‘t Illig Roomsche Ryk]]
’t '''Illig Roomsche Ryk''' ([[962]]-[[1806]]) was ’n soamnvoeginge van stoatn in centroal [[Europa]] binst de [[Middeleeuwn]]. De keunink kreeg de keizerstitel. Oloewel da [[Karel de Grote]] anzien wordt ols eeste keizer sedert de [[Romeinn]],  wierd ’t ryk gesticht in 962 deur Otto I en ‘t bleef bestoan tout in 1806. De kroninge van de keizers van ’t Illig Roomsche Ryk woarn g’inspireerd ip de kroninge van Karel de Grote in [[800]].
=='t Officiële begun==
Achter ’t uutstervn van de [[Karolingers]] viel de macht van ’t oostelik deel van ’t Karolingische Ryk, begun 10e eeuwe, in andn van d’n ertog van Saksen, Hendrik de Vogelaar. Z’n zeune Otto wierd in 962 deur de paus tout keizer gekroond. Da was ’t officiële begun van ’t Illig Roomsche Ryk.
==Voorgeschiedenisse==
In 476 wierd de  latste Romeinse keizer, Romulus Augustulus ofgezet deur Odoaker, barboar en commandant van de Germoansche ulptroepn. Karel de Grote aad ’n besteursprogramma dat em inspireerde ip de glorieuze christelikke oudeid en ip [[Kestdag]] 800 liet ‘n em deur paus Leo III in [[Rome]] tout keizer van ‘t Romeinse Ryk kroonn.  Z’n enigstn overgebleevn zeune, [[Lodewyk I de Vrome]] volgdeg em ip en wierd in 816 in [[Reims]] tout keizer gekroond. Volgens de Frankische geweunte wierd, os de keunink stierf, ’t keuninkryk verdeeld ounder de verschillige zeuns. Ook ounder de volgnde  dynastie, de Karolingers, bleef da systeme bewoard. Dus wierd in [[843]], by ‘t [[Verdrag van Verdun]] ’t ryk verdeeld in: West-Francië, Middn-Francië en Oost-Francië. ’t Middnryk, ’t belangrykste, gink no d’n oudstn, Lotharius I, die in 823 tout keizer gekroond was in Rome. ’t Ryk liep van Friesland tout middn Itoalië mè d’oofdsteedn Aken en Rome. Mor in 855 most ‘t ryk were verdeeld wordn ounder drie zeuns, Lodewyk II, Lotharius II en Karel II. De [[schelde]] en de boovnmoas woarn nu de scheidinge tusschn West- en Oost-Francië. De volgnde keizers woarn Lodewyk II, [[Karel II de Kale]], Karel III, Arnulf en de latstn Karolingische keizer was Lodewyk III. 
==De noame==
’t Ryk wierd “Rooms” genoemd omdat ‘t ’n voortzettinge was van ‘t Romeinse Ryk. De term “illig” wierd gebruukt vo de nauwe band mè de Rooms-Katholieke kerke an te geevn. En in de 15e eeuwe wierd de term “Duuts” derby  gevoegd omdat vanof ton de Duutsche Habsburgers vele macht aan en ook de keizer leverdn. In ’t Latyn was de noame: Sacrum Romanum Imperium Nationis Germanicae.
==Keizers van ’t Illig Roomsche Ryk vanof 962==
'''Uus Ottonen''' (962-1024)
*Otto I, Otto II, Otto III, Hendrik II
'''Salische Dynastie''' (1027-1125)
*Koenraad II, Hendrik III, Hendrik IV, Hendrik V
'''Uus Supplinburg''' (1133-1137)
*Lotharius III
'''Uus Hohenstaufen (Zwaben)''' (1155-1197)
*Koenraad III (gin keizer), Frederik I, Hendrik VI
'''Uus Welfen''' (1209-1218)
*Otto IV
'''Uus Hohenstaufen (Zwaben)''' (1218-1254)
*Frederik II,  Koenraad IV
'''Uus Habsburg''' (1273-1308)
*Rudolf I (ertog van Oostenryk, keunink (gin keizer)
*Albrecht I (ertog van Oostenryk, keunink (gin keizer)
'''Uus Luxemburg''' (1312-1313)
*Hendrik VII
'''Uus Wittelsbach''' (1328-1347)
*Lodewyk IV
'''Uus Luxemburg''' (1355-1437)
*Karel IV, Sigismund

Os ’t uus van de Luxemburgers uutsterft goat de erfenisse (Bohemen en Hongarye) van Sigismund (1410-1433) no de Habsburger ertog Albrecht V van Oostenryk, ’n verre noazoat van Rudolf I van Habsburg (1273-1291). De Duutsche keurvorstn kiezn em ols keizer, woadeure dat Albrecht V Albrecht II wordt. Deur de vereniginge van Oostenryk, Hongarye en Bohemen zyn de [[Habsburgers]] machtig gewordn. Ze bezittn de Duutsche krone tout in 1806. Van 1438 (de verkiezinge van Albrecht II) tout in 1806 moakn ol de keizers van 't Illig Roomsche Ryk, uutgezounderd Karel VII (Uus Wittelsbach), deel uut van de Habsburgers.

'''Uus Habsburg''' (1438)
*Albrecht II, Frederik III, [[Maximiliaan I]], [[Karel V]], [[Ferdinand I]], [[Maximiliaan II]], Rudolf II, Mathias, Ferdinand II, Ferdinand III, Leopold I, Jozef I, Karel VI
'''Uus Wittelsbach''' (1742-1745)
*Karel VII
'''Uus Habsburg (1745-1806)
*Frans I, Jozef II, Leopold II, Frans II
Frans II deed ofstand van de krone ounder druk van [[Napoleon]].
