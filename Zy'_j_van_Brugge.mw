'''Zie je van Brugge''' is e vrêe gekend liedje over [[Brugge]] en de Bruggeliengn, da geschreven is deur [[Willy Lustenhouwer]]. Da liedje is gebasêerd ip de geschiedenisse van 't Oed-Sint-Jansospitoal in Brugge. Doa kwamen de zieken overtyd van overast voer under te loatn soigneren. Moa 'snavens mostn ol de poortn van de stad geslôotn wordn en ton riepn ze tegen de die da nog an 't wachten woarn dan de die dan van Brugge zelve woaren moesten vanachtern in de reke goan stoan. Vandoage kent ver iedere Bruggeling noh mijenstens 't refring.

== De tekste ==

<p>Zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
<br>
Want ze zeggen damme zot zin,<br>
mo dat is dwoaze proat,<br>
Me zyn verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,<br>
Of héél d'n boel zoe kennen no d'n knoppen goan.<br>
<br>
Ze zeggen toartebakkers, tegen de [[Menen|Meenenoars]],<br>
Ze zeggen sulferdoppers, zyn [[Roeseloare|Roeselaorenoars]],<br>
En schoone vassche ploaten, da ' zyn [[Ostende (stad)|Oostendenoars]],<br>
De [[Blanknberge|Blankenbergenoars]] zyn viswuuven en géirenoars.<br>
In [[Kuurne]] zitten d' ezels, wien aatter da' gepeisd,<br>
Ze zeggen keunejoengen, tegen de die van [[Heist]],<br>
In [[Tielt]] zyn 't zunnekloppers, en 'k weten nie' oj 't wit,<br>
Dat 't gunter in [[Diksmude|Dieksmuudde]] vul mé beuterboeren zit.<br>
<br>
Mo zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Mo zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
Want ze zeggen damme zot zin,<br>
mo dat is dwoaze proat,<br>
Me zyn verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Of héél d'n boel zoe kennen no d'n duvel goan.<br>
<br>
In [[Izegem]] zyn 't bustels, in [[Nieuwpoort]] kabbeljows,<br>
In [[Harelbeke]] droenkoars, in [[Heule]] koedde klows.<br>
In [[Torhout]] do zyn 't slapers, de die zyn nooit nie' rap.<br>
In [[Dentergem]] do vullen z'hunder buuk me kerrepap.<br>
In [[Knokke]], do zyn 't wulloks, [[Ieper]] is ' kiendernest,<br>
In [[Kortryk|Kortriek]] holve franstjes, ze weten 't oltied best.<br>
In [[Geluwe]] zyn 't gapers, de grotste da'j kan vien'<br>
En vo de babbeluuttelekkers moe'j in [[Veurne]] zin.<br>
<br>
Mo zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Mo zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
Want ze zeggen damme zot zin,<br>
mo dat is dwoaze proat,<br>
Me zyn verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,
Of héél d'n boel zoe kennen no d'n duvel goan.

[[Categorie: West-Vlamsch lied]]
[[Categorie: Lied van Willy Lustenhouwer]]
[[Categorie: Brugge]]
