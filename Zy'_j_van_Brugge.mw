'''Zie je van Brugge''' is e vree gekend liedje over [[Brugge]] en de Bruggelingen, da geschreven is deur [[Willy Lustenhouwer]]. Da liedje is gebaseerd ip de geschiedenisse van 't Oed-Sint-Jansziekenhuus in Brugge. Doa kwamen de zieken vroeger van overast voor under te laten soigneren. Moa 'snavens moestn ol de poortn van de stad gesloten worden en ton riepn ze tegen de die da noh an 't wachten woaren dat de die die van Brugge zelve waren moesten vanachtern in de reke goan stoan. Vandoage kent ver iedere Bruggeling noh mijenstens 't refring.

== De tekste ==

<p>Zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
<br>
Want ze zeggen damme zot zin,<br>
mo dat is dwoaze proat,<br>
Me zin verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,<br>
Of héél d'n boel zoe kennen no d'n knoppen goan.<br>
<br>
Ze zeggen toartebakkers, tegen de [[Menen|Meenenoars]],<br>
Ze zeggen sulferdoppers, zin [[Roeseloare|Roeselaorenoars]],<br>
En schoone vassche ploaten, da ' zin [[Ostende|Oostendenoars]],<br>
De [[Blanknberge|Blankenbergenoars]] zin viswuuven en géirenoars.<br>
In [[Kuurne]] zitten d' ezels, wien aatter da' gepeisd,<br>
Ze zeggen keunejoengen, tegen de die van [[Heist]],<br>
In [[Tielt]] zin 't zunnekloppers, en 'k weten nie' oj 't wit,<br>
Dat 't gunter in [[Diksmude|Dieksmuudde]] vul mé beuterboeren zit.<br>
<br>
Mo zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Mo zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
Want ze zeggen damme zot zin,<br>
mo dat is dwoaze proat,<br>
Me zin verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Of héél d'n boel zoe kennen no d'n duvel goan.<br>
<br>
In [[Izegem]] zin 't bustels, in [[Nieuwpoort]] kabbeljows,<br>
In [[Harelbeke]] droenkoars, in [[Heule]] koedde klows.<br>
In [[Torhout]] do zin 't slapers, de die zin nooit nie' rap.<br>
In [[Dentergem]] do vullen z'hunder buuk me kerrepap.<br>
In [[Knokke]], do zin 't wulloks, [[Ieper]] is ' kiendernest,<br>
In [[Kortryk|Kortriek]] holve franstjes, ze weten 't oltied best.<br>
In [[Geluwe]] zin 't gapers, de grotste da'j kan vien'<br>
En vo de babbeluuttelekkers moe'j in [[Veurne]] zin.<br>
<br>
Mo zie 'j van Brugge, zet je vanachter,<br>
Je moe' van voaren in de reeke nie' gon stoan.<br>
Mo zie 'j van Brugge, zet je vanachter,<br>
Mé zowwe zot van voaren zoed da' toch nie' goan?<br>
Want ze zeggen damme zot zin,<br>
mo dat is dwoaze proat,<br>
Me zin verdrooid zo zot nie' ofdat onze mutse stoat<br>
Mo zie' van Brugge zet je vanachter,<br>
Je moe' van voaren in de reeke nie' gon stoan.<br>
Zie 'j van Brugge, zet je vanachter,
Of héél d'n boel zoe kennen no d'n duvel goan.

[[Categorie: Lied van Willy Lustenhouwer]]
[[Categorie: Brugge]]
