'''Onze-Lieve-Vrouwe van Meetkerke''' is een miraculeus Mariabeeldje dat in de Onze-Lieve-Vrouwekerke van [[Meetkerke]] stoat.

==[[Legende (vertellienge)|Legende]]==
In de 16e êeuwe vistn [[Blanknberge|Blanknbergsche]] visschers een Mariabeeldje uut de [[Noordzêe|zêe]]. Ze zettegn 't in een kapelletje by 't strange moa den volgndn dag lag 't beeldje were buutn in 't zand. De visschers en 't tonne noa de kerke van [[Uutkerke]] gebrocht moa den volgndn dag lag 't were ip 't strange en 't zelfste gebeurde achter da ze 't in de kerke van [[Vlissegem]] gezet addn.
Ten ende road en ze 't beeld vaste geboendn ip de rik van een ezel en de bêeste loatn loopn deur de [[Polders]]. Uutendelik is 't gestopt vo de kerke van Meetkerke en doa stoat 't beeld nu nog alsan.
==Visschersbedevoart==
Ieder joar ip de zundag achter [[Onz'-Eer-Emelvoart]] ist er sedert 1861 een bedevoart van de Blanknbergsche visschers. Ze kommn 's nuchtnds vroeg te voete van Blanknberge noa Meetkerke en droagen ton 't beeld roend in 't dorp ip under schoeren. De verboendeneit tusschn Blanknberge en Meetkerke et alsan bluuvn bestoan. Roend 1900 en ze een model van een Blanknbergs schip an de kerke geschoenkn.

[[Categorie:Christndom]]
[[Categorie:Legende]]
[[Categorie:Blanknberge]]
[[Categorie:Zuunkerke]]
