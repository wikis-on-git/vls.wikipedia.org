Et '''Kastêel van Moerkerke''' es een [[kastêel]] dat in [[Moerkerke]] ligt, e [[dêelgemêente]] va [[Damme]].

==Geschiedenisse va Moerkerke==

Den érste ki da [[Moerkerke]] vermeld stoat is in 1100 deur ne bisschop van Doornik. Dorin stoater da Moerkerke één va de vier kappelln woar van [[Oostkerke]].

An tende van den 12e eeuwe was Moerkerke verzekerst een onafhankelijke parochie na datter een zekere branddyk gebouwd is. Dien dyk wo nen defensieven dyk, bedoeld vo die streke te beschermn tegen overstromingn.

De naam Moerkerke betekent feitelijk "kerke in moerassige streke". Moerkerke was ne heerlykheid die in leen gehoudn werd va de graaf van Vlaanderen.  

==Het Kastêel va Moerkerke deur d'eeuwn==

In de loop van d'eeuwen kwam 't kastêel van Moerkerke in d'anden van verschillende families.
* In de 14e eeuwe kreeg de familie "van Praet" 't kastêel van de familie "van Moerkerke".  
* In de 16e eeuwe werd 't kastêel twee kêren verkocht.  
* In 1587 kwam heel 't spil in anden van een Spoansen edelman, Clemens van Castilië, die heel den boel serieus é verbouwd eigentlijk.
* In de 17e eeuwe werd da ton weerol verkocht.  
* En in 1700 kwam da ton eindelijk in anden van Pierre de la Vilette. Philippe François d'Hanins erft da van zijn schoonbroere in 1716; em liet 't kastêel weerol verbouwn.
*In de 19e eeuwe kwam da deur een trouwinge by de familie 't Serclaes de Wommersom die da tusschen 1908 en 1912 opnieuw groundig verbouwd et. Der zyn styf veel verbouwiengen gewist an da kastêel.
*In 1964 kocht Hubert Van den Broeck heel da gebouw en de ground, datter ton vree vervalln bielag, 't wa vree beschaamtelijk. Em restaureerde toede kastêel en breidde het ut tot zyn udige vorm.
* Sedert 1990 wordt 't kastêel beheerd deur een familioal noamloos vennootschap "Heerlijkheid van Moerkerke".

[[Categorie: Kastêel in West-Vloandern|Moerkerke]]
[[Categorie: Damme]]
