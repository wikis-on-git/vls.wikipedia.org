'''Geschiedenisse va Moerkerke'''

Den érste ki da Moerkerke vermeld stoat is in feite in 1100 deur ne bisschop van Doornik. Dorin stoater da Moerkerke één va de vier kappelln woar van Oostkerke.
An tende van den 12e eeuwe was Moerkerke verzekerst een onafhankelijke parochie na datter een zekere Branddiek gebouwd is. Dien diek wo nen defensieven diek, bedoeld vo die streke te beschermn tegen overstromingn.
De naam Moerkerke betekent feitelijk "kerke in moerassige streke". Moerkerke was ne heerlijkheid die in leen gehoudn werd va de graaf van Vlaanderen.  

'''Het Kasteele va Moerkerke deur d'eeuwn'''

In de loop van d'eeuwen kwam 't kasteele van Moerkerke in d'handen van verschillende families.
In de 14e eeuwe kreeg de familie "van Praet" t' kasteel van de familie "van Moerkerke".  
In de 16e eeuwe werd t' kasteele twee kjeren verkocht in feite.  
In 1587 kwam heel tspil in anden van een Spoansen edelman, Clemens van Castilië, die heel den boel serieus é verbouwd eigentlijk.
In de 17e eeuwe werd da ton weerol verkocht.  
En in 1700 kwam da ton eindelijk in anden van Pierre de la Vilette.  Philippe François d'Hanins erft da van zijn schoonbroere in 1716; em liet t' kasteel weerol verbouwn.
In de 19e eeuwe kwam da deur een trouwinge bie de familie 't Serclaes de Wommersom die da tusschen 1908 en 1912 opnieuw grondig verbouwd et. Der zin stief veel verbouwingen gewist an die kasteel in feite.
In 1964 kocht Hubert Van den Broeck heel da gebouw en de grond, datter ton vree vervalln bielag, twa vree beschaamtelijk. Em restaureerde toede kasteele en breidde het ut tot zin uidige vorm.
Sinds 1990 wordt t'kasteel beheerd deur een familioal noamloos vennootschap "Heerlijkheid van Moerkerke". Voila
