'''Herman Roelstraete''' ([[Lauwe]], [[20 oktober]] [[1925]] – [[Kortrik]], [[1 april]] [[1985]]) wa een [[West-Vlamsche]] componist en dirigent - sertoe kôordirigent. 

J'è toch en poar min of mêer bekende grôte weirkn achtergeloatn, lik "Lichtbericht voor mensen", "Exodus" en vrêe feel liedren, moa ôok veel pianomuziek. 't Wa ôok ne fameuzn orgelist.

Zyn grôte deurbroake è gewest met d'iprichtienge van 't "Kortrijks Gemengd Koor" in 't noajoar van 1969. Ulder êeste conceir è deuregegoan in moarte van 1970. 

Herman Roelstraete wa ne grôote specialist in 't oentdekkn van vergeetn muziekstikkn van sertoe Vlamsche componistn. Ezô è tie de "Requiem" van Frans-Jozef Krafft, ne componist ut de 18de êeuwe uutgevoerd en zelfs ip ploate gezet. Da d'è gebeurd in 't joar 1974.

== E getuugenisse... ==
Roend de jaren '71 of '72 èn my broere Jan, zyn vrouwe Does, my zusters Grietje en Maria met eure man Raoul begunn meezingn. Ik kanne nie mè juste zeggn oeveel' uutvoeriengn da'k gezien en g'hôord è, moa 't woaren der vele! Oallesins wel e stik of 20 concerten! 'k Wete ôok nog damme ne kêe noar Ingeland gewist èn. We giengn deure oal Calais oem noa Dover te voaren en w'en weregekêerd oal Zeebrugge. Da moe verzeekers in 't joar '73 gewest èn.

J'è lik oalmenekêe gestorvn. Twa oal wel en ènde dattie lik rap moe kwam, en k' peize dattie wel van zin èrte wiste. Moa ie zal oalsan bluuvn leevn in d'errinnerienge van zôvele zangers, zangeressen en muzikantn in West-Vloandren. Dan ze vele dankboare errinneriengn èn an Herman Roelstraete moe d'eigelik nie mè gezeid zyn!
