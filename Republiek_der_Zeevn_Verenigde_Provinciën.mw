'''De Noordelikke Nederlandn''' is  de noame vo ’t gebied dat em achter de Tachtigjoarign Oorlog (1568-1648) onafankelik miek van [[Spanje]],  ton ’t machtigste ryk van Europa.

De splitsinge van de [[Nederlandn]] in ’n Noordelik en ’n Zudelik deel, dateert van de Spoansche bezettinge. Achter de troonsafstand van [[ Karel V]], keizer van ’t [[Illig Roomsche Ryk]] en keunink van Spanje, kwoamn de [[Lege Landn]] in andn van z’n zeune [[Filips II]]. Filips II wilde de calvinistische Noordelikke Nederlandn bekeern tot ’t Rooms-Katholicisme,  moar in 1568  begostn z’under  teegn em te verzettn. Da was 't begun van de Tachtigjoarign Oorlog, die deurde tot 1648 mè de [[Vrede van Münster]]. De Republiek der Zeven Verenigde Nederlanden (Holland, Zeeland, Groningen, Utrecht, Friesland, Gelderland, Overijssel), was ol ontstoan in 1581 binst d’n oorlog, moa wierd officieel erkend mè de Vrede van Münster. De Republiek ontwikkeldeg’ em tot ’n weireldmacht ip gebied van  handel, weetnschap, kunst en militaire macht, vorol ip maritiem gebied. En in  de 17e eeuwe beleefdn ze ‘n Goudn Eeuwe. 
De Republiek bleef bestoan tot 1795 mè d’n inval van de Fransche troepn.
