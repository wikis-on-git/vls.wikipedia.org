't '''Groeningemuseum''' is 't Stedelik Museum van Schone Kunstn in [[Brugge]], tegoare met 't [[Arentsuus]].

==Liggienge==
't Ligt in 't erte van de stad an d'n Dyver en gift 'n overzicht van zes eeuwn kunst in de [[Zudelikke Nederlandn]] en [[België]] van [[Jan van Eyck]] tout Marcel Broodthaers.
De verzoamelinge toogt de eeuwenlange, grote artistieke creativiteit van ons beperkt gebied.

't Groeningemuseum is gebouwd in 1929-1930 deur architect Joseph Viérin up 't terring van de vroegere Eekoutabdye, dichte by de Groeningewyk.

==Collecties==
't Zwoartepunt van de collectie ligt in d'ofdelinge oude meesters: enerzyds de [[Vlamsche Primitievn]] van de 15e eeuwe en anderzyds de ''maniëristn'' van de 16e eeuwe, die de Vlamsche picturoale traditie vernieuwdn ounder invloed van de Italioansche [[renaissance]].
't Feit da die unieke werkn te zien zyn in de stad woa dat 'n groot deel van die meesters vuuf eeuwn geleen geweund en gewerkt èn makt 'n bezoek an 't Groeningemuseum nog interessanter.

Neffest de Brugsche interpretoatie van de barok en 't classicisme kommn d'r ook veel kunststromingn van de 19e eeuwe an bod.

D'r is ook nog Belgische kunst van 1900 tout vandoage mè topwerkn van de Vlamsche expressionistn.

[[Categorie:Brugge]]
[[Categorie:Museum]]

[[en:Groeningemuseum]]
[[es:Museo Groeninge]]
[[nl:Groeningemuseum]]
[[pt:Museu Groeninge]]
