{{plat|Brugs}}
[[Ofbeeldienge:Begijnhofbrugge.jpg|thumb|right|'t Begynof van Brugge]]
Et '''Begynof van [[Brugge]]''' werd in [[1245]] gesticht deur gravinne [[Johanna I van Constantinopel]], dochter van graaf [[Boudewijn IX]], die toet keizer van Constantinopel gekroand was achter de vierde kruustocht. 

Et Begynof van Brugge ee zun originèle [[middelêeuwen|middelêeuwse]] structeur kunn oeden.  't Is een geslootn of omriengd deur woater.  Ip de pôorte wo da je deure moet vo bin te goan  stoat er [[1776]], mo de mèèste uuzetjes zyn uut de 17ste en 18ste èèuwe.  Der zyn der een poar in neo-gotische styl uut de 19ste èèuwe en in ’t zuudelik dèèl zyn der zelfs nog een poar bewoard gebleven uut de 14ste en 15ste èèuwe.  In et grôotst uus weunde vroeger de ‘Grootjuffrouw’ die ’t begynof leidige.  In èèn van de uuzetjes is ’t er een muzeum ingericht, '''’t Begynuuzetje''', wo da je ku zien oe dan de begyntjes vroeger leefdigen.

De Sint-Elisabethkerke die by de iprichtinge van ’t begynof deur [[Margaretha van Constantinopel]] gebouwd was, brandige gedèèltelik uut in [[1584]], mo werd eripgebouwd en ersteld en de werkn woaren in [[1609]] gedoan.

In ’t begin van de 20ste èèuwe woaren der verre gin begyntjes me en dorom werd er beslôotn vo een dèèl van de uuzetjes omme te bouwen toet een kloaster.  De vroegre begyntjes zyn dus vervangen deur zusters van d’[[Orde van St-Benedictus]] die in een angepaste tenue in ’t begynof roendloopn.
[[Ofbeeldienge:Ingangbegynof.jpg|thumb|left|Brugge no de pôorte van 't Begynof]]

[[Categorie: Brugge]]
[[Categorie: Begynof]]

[[nl:Begijnhof Ten Wijngaerde]]
