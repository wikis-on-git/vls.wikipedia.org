E '''belspel''' of a belspelleke es e spel ip den tv of radio waarby dan de kykers of luusteroars kunn beln of "essemmessen" me et antwoord ip a vroage vo azo e prys te winnen. De speelder betoalt vô zyn communicoaties, de TV en Radio krygen der ulder andêel van en kunn ip en goekôpe maniere programma's moaken met veel kykers, dus veel ipbryngsten van de recloame.

Omda vo iedere deelname betoald moe worn deur de speler, worn belspellekes gezien gelik e kansspel, en der worden allerhande eisen gesteld an de producse, zoals de aanwezigeid va nen deurwoarder (oewel dat te betwyfeln is of dien deurwoarder by olle spellekes der es) en 't maximum bedrag by winste van vyfduusd euro.

Belspellekes weirkn ollemoale volgens een gelykoardig procedé: êest stelln ze een vroage die styf gemakkelyk es, en woarvan da iederêen zegt: da kanne kik iplossn. Moar nie olle bellers meugn meedoen, en der volgt mêestol een twêede veel moeiliker rounde. 

Ip die maniere verdienn TV-zenders vee geld, omda de ipbryngsten van te belln gedêeltelik voo zudder zyn. De belspellekes die in [[België]] uutgezondn worn, worn ipgenoomn in [[Amsterdam]]. Er zyn mensen die beweren dat er gefoefeld wirdt met de vroagen en antworden om het spel te rekken en dus mêer te loaten ipbryngen.

Langzoamerand wirdt et erkend da veel belspeelders gokversloafden zyn en professionele ulpe nôdig ein. Vôor anno 2007 zyn der wetgevende initiatieven gepland om diene vorme van kansspel (en eventuele woekerwinsten en gefoefel) sterker te reglementeren.

Belspellekes worn utgezondn deur commerciële TV-zenders, in de nuchtend of 's nachts. In België vôorol deur
*[[VTM]]
*[[VT4]]
*[[2BE]]
*[[VijfTV]]

[[Categorie: TV-format]]

[[de:Call-in-Gewinnspiel]]
[[en:Quiz channel]]
[[es:Telejuego]]
[[fr:Télé-tirelire]]
[[nl:Belspel]]
[[ru:Интерактивные игры на телевидении]]
