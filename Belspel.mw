E '''belspel''' of a belspelleke es e spel ip den tv of radio waarbie dan de kiekers of luisteroars kun beln of "es em essen" me et antwoord ip a vroage vo azo e pries te winnen. De speelder betoald vô zyn communicoaties, de TV en Radio krygen der ulder andêel van en kun'n ip en goekôpe maniere programma's moaken met veel kiekers, dus veel ipbryngsten van de recloame.

Omda vo iedere deelname betoald moe wor'n deur de speler, wor'n belspellekes gezien gelyk e kansspel, en der worden allerhande eisen gesteld an de producse, zoals de aanwezigheid va nen deurwoarder (hoewel dat te betwiefelen is of dien deurwoarder by olle spillekes der es) en't maximum bedrag by winste van viefduusd euro.

Belspellekes weirk'n ollemoale volgens een gelykoardig procedé: êest stelln ze een vroage die styf gemakkelyk es en woarvan da iederêen zegt: da kanne kik iplossn. Moar nie olle bellers meugn meedoen, en der volgt mêestol een twêede veel moeilyker rounde. 

Ip die maniere verdienn TV-zenders vee geld, omda de ipbryngsten van te belln gedêeltelyk voo zudder zin. De belspellekes die in [[België]] utgezond'n wor'n, wor'n ipgenoomn in [[Amsterdam]]. Er zyn mensen die beweren datter gefoefeld wird met de vroagen en antworden om het spel te rekken en dus mêer te loaten ipbryngen.

Langzoamerand wird et erkend da veel belspeelders gokversloafden zyn en professionele ulpe nôdig ein. Vôor anno 2007 zyn der wetgevende initiatieven gepland om diene vorme van kansspel (en eventuele woekerwinsten en gefoefel) sterker te reglementeren.

Belspellekes wor'n utgezond'n deur commerciële TV-zenders, in de nuchtend of 's nachts. In België vôorol deur
*[[VTM]]
*[[VT4]]
*[[KANAALTWEE]]
*[[VijfTV]]

[[Stéphanie Meire]] presenteert het belspelleke va KANAALTWEE.

[[Categorie: TV-format]]

[[de:Call-in-Gewinnspiel]]
[[en:Quiz channel]]
[[fr:Télé-tirelire]]
[[nl:Belspel]]
