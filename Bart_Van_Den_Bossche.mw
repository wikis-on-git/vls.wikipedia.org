'''Bart Van Den Bossche''' ([[Ostende]], [[17 april]] [[1964]]) es nen [[West-Vloandern|West-Vlamsche]] zanger, acteur, radio en TV-presentator.

==Carrière als zanger==
Bart Van Den Bossche, geboorn in Ostende moar ipgegroeid in [[Kortryk]], eit vrêe vroege lêern zingn en gitoare speeln. 't Wos de anleidienge om noa [[Brussel]] en [[Antwerpn]] te goan studeern an het conservatorium en de [[studio Herman Teirlinck]]. In [[1986]] eit ie zyn êestje ploatje gemakt, da direct nen radiohit wos. In [[1989]] eit ie meegedoan an de preselecties van [[Eurosong]]. In [[1992]] bringt ie zyne êeste CD uut: ''Bouillon de Charme''. De vôorutgeschoovn single 'Ga met me mee' es de zomerhit van het joar [[1990]], moar echt deurebreekn bie het grôte publiek doe't ie me de single 'De heuveltjes van Erika' in 1992 en nog loater 'Boem', een ertoalienge van ne hit van [[Charles Trenet]]. Vanof [[1994]] treedt ie ip me ne groep 'Bart & De Bosschen van Vlaanderen'. In [[1997]] zingt ie et gordellied.

==Discografie==
* 1992: Bouillon de Charme
* [[1993]]: Wakker
* [[1996]]: Kermis in de Hel
* [[1998]]: Het houdt nooit op
* [[2002]]: De zotte avond (covers van klêenkunstnummers)


==Carrière als Radio en TV-presentoator==
*[[1995]]: Bart Van Den Bossche presenteert vanof ton et ton vrêe populaire Videodinges ip [[VTM]], woarin da zelfgemakte, kluchtige videofilmkes weirdn getôont. Het programma weird, weliswoar nie ieder joare, uutgezondn tot in [[2004]].
* 1997: Vliegende reporter bie 'Vlaanderen boven' en presentoator van een kookprogramma ip VTM, 'Kok en C°'
* Rond die periode presenteert ie ôok 'Het leven is mooi' ip [[Radio 1]]
* In [[1999]] en [[2000]] presenteert ie 'De dag van 100,000'
* Bie [[Radio Mango]] presenteert ie 'VDB', mè aandacht voo het Vlamsche lied.
* Loater makt ie nog sporoadische nieuwe programma's, gelik 'Glimmer en Glatter' en 'Bart De Rijcke'

[[Categorie: West-Vlamsche zanger|Van Den Bossche Bart]]
[[Categorie: West-Vlamsche TV-presentator|Van Den Bossche Bart]]
[[Categorie: Ostende|Van Den Bossche Bart]]
