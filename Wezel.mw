{{Taxobox
|afbeelding=Mauswiesel.jpg
|afbeeldingtekst=E wezel up zen achterpôotn
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Mammalia]] (Zoogdiern)
|orde=[[Carnivora]] (Roofdiern)
|familie=[[Mustelidae]] (Marterachtigen)
|geslacht=[[Mustela]] (Marters)
|w-naam=''Mustela nivalis''
}}
'''Wezels''' zyn klêne roofdiern uut de familie van de marters. 't Zyn de kleinste zoognde carnivôorn ter weireld.

==Verspreidienge en leefgebied==
Wezels komn vôorn in Nôord-Amerika, Nôord-Afrika, Aazje en Europa (nie up Ysland en Ierland). Ze zyn oek uutezet in [[Nieuw-Zêeland]], woa danze mei verantwôordelik zyn voe 't vermiendern van vele endemiesche sôortn doa. 

Wezels overleevn overol, zolange datter mo teetn enoeg is en danze enoeg pleksjes en voe nunder te duukn. 

==Uutzicht==
Wezels zyn stieve klêne bêestjes, de vintjes komn me nunder steirt derbie (die e cantmeiter of 7 lank komt) bikan nôois langer of 30 cm. De wuvetjes zyn zest nog klinder. Van vorme zyn ze lank en fyn met e lange nekke, korte potjes en e kort stirtje.

Van gewichte kunn de vintjes e klêne 75 gram weegn, de wuvetjes toet 35 gram. 

Ze zyn rôod toet bruun van kleur (nundern boovnkant) en wit vanoender. Sommigte verkleurn in wienter en komn toene wit, mo dat is nie olgemêen en setoe by de nôordelike populoasches gebeurt dadde.

==Leevnswyze==
Wezels leevn ollêne en weun in en olletje die mêestol van êen van nundern prôoin ewist is. Ze joagn up olles da nie te grôot is (wuk da nie wult zeggn danze up nietnd joagn die midder is of zider zevve). [[Muus|Muuzn]], fernient, puutn en [[keun]]s zyn ollemoale bêestn danz' eetn. 

Ze kunn 2 kirs joengn in e joar, mo dat gebeurt ollêne atter enoeg teetn is. De joengsjes zyn blend ebôorn, mor achter 8 weekn kun ze ol joagn. Ze groein dus stief zêre.

Wezels komn in 't wilde mêestol mor e joar of 3-4.

==Uutdrukkiengn==
*'t Is e stoetn wezel: e duft vele.
*De stoetste wezels zuupn de best eiers: voe goeie diengn moe je oltemets e bitje riesche pakkn.

[[Categorie:Marter]]

[[an:Paniquesa]]
[[ang:Wesle]]
[[bg:Невестулка]]
[[br:Kaerell]]
[[da:Brud (dyr)]]
[[de:Mauswiesel]]
[[en:Least Weasel]]
[[eo:Vizelo]]
[[es:Mustela nivalis]]
[[fi:Lumikko]]
[[fr:Belette]]
[[gl:Donicela]]
[[it:Mustela nivalis]]
[[ja:イイズナ]]
[[ka:დედოფალა]]
[[lt:Žebenkštis]]
[[nah:Cōzamatl]]
[[nl:Wezel (dier)]]
[[nn:Snømus]]
[[no:Snømus]]
[[pl:Łasica]]
[[qu:Achuqalla]]
[[ru:Ласка]]
[[sv:Vessla]]
[[tr:Bayağı gelincik]]
