[[Ofbeeldienge:Ei-map.png|thumb|right|Ierland]]
'''Ierland''' is 'n eiland i [[West-Europa]] da deel utmakt van de [[Britse eilandn]] (e term die vo de nôdige controverse zorgt in Ierland zelve). 't Is ingedeeld in twee deeln, namelik [[Noord-Ierland]] die deel is van 't [[Verenigd Keunienkryk]], en de Republiek Ierland. 't Artikel ier got over de Republiek Ierland.

==Geschiedenisse==
'''De Republiek Ierland''' (in 't Iengels: ''Republic of Ireland'', in 't Iers: ''Poblacht na hÉireann'') is nog ni zo lange ounafankelik van [[Grôot-Brittannië]]. In [[1171]] et de Britse Krone et eiland Ierland geannexeerd. In [[1918]] wierd der echter een Iersche regering ipgericht deur de [[Sinn Féin]], die weigerden van et Iengelse parlement by te weunen en azo rivaliseerden vo 't bestuur. Under eerste zittienk viel echter juste tope met et vermoorden van twee agentn, tgeen de utbrake van de [[Anglo-Iersche orloge]] betekende. Van [[1919]] toe [[1921]] voerde de [[IRA]] e guerilla-orloge tegen de Britse overheersers. Der wierd e compromis getrofn in [[1920]] die inield da Ierland wierd ipgesplitst in Noord- en Zuud-Ierland, mo de Zuud-Ierse nationalistn woarn doa ni content mee dus vochtn ze vors en trokn ze under niks an van de nieuwe Zuud-Ierse (mo feitelik nog assan Britse) polletieke instelliengn. Utendelik en nieuwe discuusjes in 1921 geleid tot et oprichtn van de Ierse Vrijstaat, die in theorie heel et eiland besloeg. Noord-Ierland aat echter de opsje voen ni te wiln meedoen mosten ze ni wiln, en zen da ton ook gedoan.

Doarachter begostn de reformoasjes die Ierland zyn eigen stelsels zoe geven ounder et bewind van [[Michael Collins]] en [[Arthur Griffith]], mo da gieng ni zounder slag of stote. Et Anglo-Ierse verdrag da gezorgd aat voen de oprichtienk van beide Ierlandn wierd ni gesteund deur [[Eamon de Valera]] en zyn anangers want da et volgens under gin volledige [[ottonomie]] garandeerde. Utendelik leed die opposiesje ton toe de Iersche Burgeroorlog, die toe 1923 gedeurd et. 't Was dus feitelik mo in 1922, achter de moord ip Collins en de dood van Griffith, ton a [[W.T. Cosgrave]] et kabinet en de tydelikke regerienk overpakte en ze ofschafte da Ierland echt ounafankelik wierd.

In 1937 wierd de Ierse Vrijstaat ernoemd no Ierland n.a.v. e [[groundwet|groundwetsanpassienk]]. Ook wierdn de Gouverneur-Generaal vervangn deur de [[president]] en de [[eerste minister]], in 't [[Iers]] [[Taoiseach]] genoemd. De Executieve Road wierd ernoemd no de [[Regerienk]]. De Britse [[keunienk]] bleef echter wel nominaal keunienk van Ierland toe [[1949]]. Deur under secessie van et Britse stelsel wierd Ierland utgesloten van et [[Britse Gemenebest]]. Ze mochtn wel avrage doen voen der ernieuw by te magn, mo zent ni gedoan.

Ierland et ton in [[1973]] toegetreden by de [[EEC]] (nu de [[EU]] genoemd). Doch, 't gieng ni beter vo Ierland tonne, integendeel. De crisis ant ende van de joarn '70 tope met e slicht beleid zorgde dervoor da de Iersche regerienk assan mo gieng lenen vo utgaven te financieren, taksen ipdrieven, etc. Der werd doa in [[1989]] veranderienk in gebrocht deur e meer doordacht beleid. Ierland et nu nog assan e sterke economie, en zen zelfs miserie met da de koers van de [[euro]] te lège is nor under goeste omda ze azo te vele last en van [[infloasje]].

==Cultuur==
Deur de eeuwn heen et Ierland een ni te ounderschatn rol gespeeld ip et [[Europa|Europese]] toneel, en die elementen zyn nog assan sterk foelboar in Ierland zelve.

De [[Kelten]], die deur hèèl Europa verspreid woarn, woarn achter de [[Romeinn|Romeinsche]] veroveriengn nog just mo in Ierland in grote getale anwezig. Et [[Gaeilge]], e [[Keltische tale]], is dorom in Ierland nog assan sterk anwezig. Tegen poliesje zegn ze doa bv. "Gardaí", tegen eerste minister "Taoiseach", en olle stadsnaamn ston nog assan ook in 't Iers angedud. Andere Keltische taaln zyn et [[Bretoens]], [[Scottish Gaelic]], [[Manx]] en 't [[Cornish]]  . De tradiesje van de druiden was ton ook nog assan prominent.

Tgeen woavoren da de meeste menschen Ierland kenn is echter de vele schone streken. Vooral in 't westen eje nog vele oungerepte natuurgebieden, en 't got ton ook relatief vele volk no de streken van [[Cork]], [[Kerry]], [[Tipperary]], [[Galway]], etc.

Ook op gebied van de [[kunst|kunsten]] et Ierland sommige grote naamn. J'et byvoorbeeld [[James Joyce]], [[George Bernard Shaw]], [[Oscar Wilde]], [[Jonathan Swift]], [[Samuel Beckett]], en nog vele andere belangryke schryvers. Mo ni alleen op vlak van literatuur zyn der vele belangrieke Iern, vele menschen kenn wellicht [[The Dubliners]], [[U2]], [[Enya]], [[Flogging Molly]], [[BoyZone]], [[Sinéad O'Connor]], [[Westlife]], [[The Cranberries]], [[The Pogues]], [[The Corrs]] en wederom nog vele anderen. De traditionele Iersche muziek gebrukt doarentegen wel vele meer instrumenten lik de [[tin whistle]], [[bodhrán]] (e soorte slaginstrument), [[uilleann pipes]] (dat és lik e doedelzak, mo tons met den elletuute espeeld), en de [[harp]].

De nationale sportn zyn [[hurling]] en [[Gaelic football]]. Hurling wor soms genoemd als de voreloper van [[hockey]], en Gaelic football is e soorte foetbal woar daje de bolle in jen andn mag pakn. Da gebeur zelfs meer of dazem dribbeln an under voetn, mo der zyn wel specifieke regels dient moeilikker maken of dat derut ziet.

{{EU}}

[[Categorie:Ierland]]
[[Categorie:Land]]

[[af:Ierland]]
[[am:አየርላንድ]]
[[ang:Īrland]]
[[ar:الجزيرة الأيرلندية]]
[[arc:ܐܝܪܠܢܕ (ܓܙܪܬܐ)]]
[[ast:Islla d'Irlanda]]
[[be:Востраў Ірландыя]]
[[be-x-old:Ірляндыя (выспа)]]
[[bg:Ирландия (остров)]]
[[br:Iwerzhon]]
[[bs:Irska (ostrvo)]]
[[ca:Irlanda]]
[[cs:Irsko (ostrov)]]
[[cy:Iwerddon]]
[[da:Irland (ø)]]
[[de:Irland (Insel)]]
[[dz:ཨའིརི་ལེནཌ་]]
[[el:Ιρλανδία]]
[[en:Ireland]]
[[eo:Irlando (insulo)]]
[[et:Iirimaa saar]]
[[eu:Irlandako uhartea]]
[[fa:جزیره ایرلند]]
[[fi:Irlanti (saari)]]
[[fo:Írland (oyggj)]]
[[fr:Irlande]]
[[ga:Éire]]
[[gd:Èirinn]]
[[gl:Illa da Irlanda]]
[[gv:Nerin]]
[[hak:Oi-ngì-làn]]
[[he:אירלנד (אי)]]
[[hr:Irska (otok)]]
[[hu:Ír-sziget]]
[[ia:Irlanda]]
[[id:Pulau Irlandia]]
[[is:Írland]]
[[it:Irlanda (isola)]]
[[ja:アイルランド島]]
[[ko:아일랜드 섬]]
[[ku:Îrland (girav)]]
[[kw:Ynys Iwerdhon]]
[[lt:Airijos sala]]
[[ml:അയര്‍ലണ്ട്]]
[[nl:Ierland (eiland)]]
[[nn:Irland]]
[[no:Irland (øy)]]
[[nrm:Irlande]]
[[oc:Irlanda (illa)]]
[[pl:Irlandia (wyspa)]]
[[pms:Irlanda (ìsola)]]
[[pt:Irlanda]]
[[qu:Ilanda wat'a]]
[[rm:Irlanda]]
[[rmy:Irland (dvip)]]
[[ro:Irlanda (insulă)]]
[[ru:Ирландия (остров)]]
[[sco:Ireland]]
[[simple:Ireland]]
[[sl:Irska (otok)]]
[[sm:'Aealani]]
[[sr:Ирска]]
[[szl:Irlandyjo (wyspa)]]
[[ta:அயர்லாந்து]]
[[th:เกาะไอร์แลนด์]]
[[tl:Pulo ng Irlanda]]
[[tpi:Aialan]]
[[tr:İrlanda (ada)]]
[[uk:Ірландія (острів)]]
[[vi:Đảo Ireland]]
[[yi:אירלאנד (אינזל)]]
[[zh:爱尔兰岛]]
[[zh-min-nan:Éire-tó]]
