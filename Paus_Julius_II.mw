[[Ofbeeldienge:09julius.jpg|thumb|left|<center>Paus Julius II]]
'''Paus Julius II''' (Albissola 1443 - [[Rome]] 21 februoari 1513) was paus van [[31 oktober]] [[1503]] toet [[21 februoari]] [[1513]]. Je wer geboorn in 1443 ols Giuliano della Rovere en je was een neef van [[Paus Sixtus IV]].

Zun byname was ''Il Papa Terribile'', of den Verschrikkelikken Paus, omdat ie 't ip em gepakt aat vor de Pauselikke Stoaten te eroveren.  Doby voerdet ie dikkels persoanlik zun legers an, een paus-soldoat dus.  Je werktige oak me Zwitserse uurlingen, die vo dien tyd me styf moderne pieken vochtn, woda nog oltyd de Zwitserse Garde een overbluufsel van is.  J'is uutendelik gestorvn an een koortsanval dat ie ipgeloopn aat binst èèn van zun veldtochtn.

Mo neffest een generoal van ze troepen was 't ie ook een bevorderoare van de kunst.  't Was em die an [[Michelangelo]] vroegt vo de Sixtynse Kapelle te beschilderen en 't beroemde mêesterwerk van Michelangelo van Mozes aat Paus Julius II em loaten maken vor ip zun grafmonument.  En ook [[Bramante]] en [[Rafaël]] kregen relelmoatig ipdrachten van em.  Julius II was oak den ipdrachtgever vo de Sint-Pietersbasiliek in Rome.

Paus Julius II was wa da me controversièl kunn noemn: an den ène kant aat ie 3 dochters, moar an den andre kant was 't ie ook den deen die de verkoop van kerkelikke ambtn verbood en zwoare straffen instelde vor oemkopinge by de verkiezinge van een nieuwen paus.  Julius II was ook den deen die de gekende afloaten liet verkopen vo de financieringe van den bouw van de Sint-Pietersbasiliek, wo da ton loater et protestantisme deur ountstoan is.

[[Categorie: Nieuwn tyd]]
[[Categorie: Paus]]

[[be-x-old:Юлі II (папа рымскі)]]
[[ca:Juli II]]
[[de:Julius II.]]
[[en:Pope Julius II]]
[[eo:Julio la 2-a]]
[[es:Julio II]]
[[et:Julius II]]
[[fi:Julius II]]
[[fr:Jules II]]
[[gl:Xulio II, Papa]]
[[he:יוליוס השני]]
[[hr:Julije II.]]
[[hu:II. Gyula pápa]]
[[id:Paus Julius II]]
[[it:Papa Giulio II]]
[[ja:ユリウス2世 (ローマ教皇)]]
[[jv:Paus Yulius II]]
[[ko:교황 율리오 2세]]
[[la:Iulius II]]
[[mr:पोप ज्युलियस दुसरा]]
[[nl:Paus Julius II]]
[[no:Julius II]]
[[pl:Juliusz II]]
[[pt:Papa Júlio II]]
[[ru:Юлий II (папа римский)]]
[[simple:Pope Julius II]]
[[sk:Július II.]]
[[sl:Papež Julij II.]]
[[sr:Папа Јулије II]]
[[sv:Julius II]]
[[th:สมเด็จพระสันตะปาปาจูเลียสที่ 2]]
[[zh:儒略二世]]
