[[Ofbeeldienge: Georges Rodenbach-.JPG|thumb|Georges Rodenbach]]
[[Ofbeeldienge: Tombeau Georges Rodenbach.jpg|thumb|Graf van Rodenbach ip ’t kerkof Père-Lachaise in Parys.]]
'''Georges Rodenbach''' ([[Doornik]],  [[16 juli]] [[1855]]  -  [[Parys]],  [[25 december]] [[1898]])  was e [[Vloandern|Vlamsche]] franstoalige [[symbolisme|symbolistische]] schryver en dichter. 
==Leevn==
Georges Rodenbach is in 1855 geboorn in Doornik moa je veruusde ’t zelfste joar nog noa de Coupure 68 in [[Gent]]. Je kwam uut een ryke bourgeoisfamilie. Den dichter [[Albrecht Rodenbach]] uut [[Roeseloare]] was zyn kozyn en de stichter van [[Brouwery Rodenbach]] was zyn achternounkel. 

Rodenbach ging in 1866 noa ’t Sint-Barbaracollege in Gent en je gerakte doa goed bevriend met de schryver [[Emile Verhaeren]]. Je was e styve goeie student en je studeerde Rechtn an den universiteit van Gent.

Je publiceerde zyn êeste dichtbundel ''Le foyer et les champs'' in 1877 en je gaf ook lezingn over zyn poëzie.

Achter z’n studies rechtn  in 1878 ging Rodenbach e joar noa [[Parys]] en ost ’n werekêerde noa België gingt ’n werkn an de balie in [[Brussel]].

In 1881 ield ‘n em juste nog bezig me literateure. Je werkte mee an ''La Flandre libérale'' en an ’t êerste nummer van ''La jeune Belgique''.

In meie 1885 kwamt ‘n ip de Kouter in Gent in contact met [[Charles van Lerberghe]] en [[Grégoire Le Roy]]. Rodenbach introduceerde under, tegoare  met den andere Gentenoare, [[Maurice Maeterlinck]], by La ''Jeune Belgique'', woarin da Rodenbach  ook zelve verzn publiceerde.

In 1888 ging Rodenbach definitief in Parys weunn. Je was doar correspondent van de ''Journal de Bruxelles'' en je schrêef vo ''Le Figaro''. Z’n symbolistische romang ''[[Bruges-la-Morte]]'' ([[1892]]) wordt een grôot succes.

In 1895 krêeg Rodenbach last met zyn gezoundeid. Je krêeg een loungountstekinge en een zenuwziekte. Ip kerstdag 1898, stierft ’n an de gevolgn van een appendicite. Je was nog moar 43 joar oud. Je ligt begroavn ip  ’t  kerkof [[Père-Lachaise]] in [[Parys]].

Een poar moandn achter zyn dôod richtte Emile Verhaeren een comité ip ter êre van Rodenbach. [[George Minne]] et e monument vor em ountworpn dat sedert 1903 in ’t Grôot Sint-Elisabethbegynof in Gent stoat.
== Werk ==
* ''Le Foyer et les Champs'' (1877),  gedichtn
* ''Les Tristesses'' (1879),  gedichtn
* ''La Belgique 1830-1880'' (1880), historische gedichtn
* ''La Mer élégante'' (1881),  gedichtn
* ''L'Hiver mondain'' (1884)
* ''Vers d'amour'' (1884)
* ''La Jeunesse blanche'' (1886),  gedichtn
* ''Du Silence'' (1888)
* ''L'Art en exil'' (1889)
* ''[[Bruges-la-Morte]]'' (1892)
* ''Le Voyage dans les yeux'' (1893)
* ''Le Voile'', drama
* ''L'Agonie du soleil'' (1894)
* ''Musée de béguines'' (1894)
* ''Le Tombeau de Baudelaire'' (1894)
* ''La Vocation'' (1895)
* ''A propos de "Manette Salomon". L'Œuvre des Goncourt'' (1896)
* ''Les Tombeaux'' (1896)
* ''Les Vierges'' (1896)
* ''Les Vies encloses'' (1896),  gedicht
* ''Le Carillonneur'' (1897)
* ''Agonies de villes'' (1897)
* ''Le Miroir du ciel natal'' (1898)
* ''Le Mirage'' (1900)
==Externe koppelienge==
*[http://www.elisabethbegijnhof.be/cultuur_bruges_la_morte.html Sint-Elisabethbegynof Gent: monument Bruges-la-Morte]

[[Categorie: Vlamsche dichter|Rodenbach Georges]]
[[Categorie: Vlamsche schryver|Rodenbach Georges]]

[[ca:Georges Rodenbach]]
[[de:Georges Rodenbach]]
[[es:Georges Rodenbach]]
[[fr:Georges Rodenbach]]
[[it:Georges Rodenbach]]
[[pt:Georges Rodenbach]]
[[ru:Роденбах, Жорж]]
[[fi:Georges Rodenbach]]
