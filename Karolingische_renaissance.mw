[[Ofbeeldienge:Sent-Pieterskerke Tourout 003.JPG|thumb|right|Voorbeeld van e Karolingisch kerkgebouw in uze streekn. Maquette in de Sent-Pieterskerke van [[Tourout]] hoe da de kerke d'ruut zag in de 9ste eeuwe.]]
[[Ofbeeldienge:Ahenska kapela rekonstrukcija osnove.jpg|thumb|right|Platteground van de oorsprounkelikke paltskapelle in Aken]]
Ounder de '''Karolingische kunste''' verstoan me de maniere van bouwn en de sierkunste ounder de dynastie van de [[Karoliengers]]. 't Wos keizer [[Karel den Grootn]] die gezorgd hèit voe e culturele, economische en weetnschappelikke heruplevienge in 't [[Frankisch Ryk]] tusschn 750 en 950. 't Es doamei da me die periode ook de '''Karolingische renaissance''' noemn. 't Hof van Karel wos toun 't centrum van 't intellectueel leevn. De [[Romeinn|Romeinse]] cultuur wos 't ideoal dat 'n hem nastreefde. 

==Karolingische bouwkunste==
De [[paltskapelle (Aken)|paltskapelle]] da Karel in zyn hoofdstee [[Aken]] liet bouwn, wos 't lichtend voorbeeld vo veel bouwwerkn in de rèiste van zyn ryk, dus ook in uze streekn. Zo stound den dom van Aken model vo de [[Sint-Donaaskathedroale|Sint-Donaaskerke]] van Brugge. De paltskapelle zevve wos g'inspireerd up de Byzantynsche architecteure, en up de [[koepelkerke]] van de San Vitale in Ravenna in 't byzounder.

Typische kenmerkn van die gebouwn zyn 
*[[centroalbouw]]
*achthoekig middnstik mèi ne gank derround
*houtnde [[tungewelf|tungewelvn]]
*van buutn zien de gebouwn d'ruut lik e soamnstellienge van verschillige klindere volumes die 't hope gezet zyn

Da type van gebouwn hèit hem nie vodder ountwikkeld.

Oe 'n andern kant ha je d''''abdykerkn''' die in dienen tyd e [[basilicoale kerke|basilicoal]] groundplang han omda datte praktischer wos vo d'eredienstn. Vernieuwiengn woarn de toevoegienge van e [[priesterkoor|koor]] en van ne [[westbouw]] da diende lik inkom (beneen) en twidde koor (up 't eeste verdiep). Den [[romoanschn styl]] hèit hem hier uut ountwikkeld.

==Karolingische sierkunste==
[[Ofbeeldienge:Codexaureus Lorsch-crucifix.jpg|thumb|left|200px|Blad uut de Codex Aureus van Lorsch]]
D'r zyn nog relatief veel handschriftn en miniateurn overgebleevn, surtout evangelische. D'ofbeeldiengn besloan meestol e heel blad en zyn dikkers felgekleurd.

Ook d'ivoorsnykunste stound in hoog anzien. De ivoorn plaquetjes stelln meestol religieuze tafereeln voorn en woarn gemakt vo in te leggn in boekn en kistjes.

Vodder van de rèiste zyn d'r moa letter andere kunstwerkn uut dienen tyd overgebleevn. De brounzn deure van de dom van Aken es nog oorsprounkelik. Meer bekend es 't ''ruuterbeeldje van Metz''. 't Beeldje hèit ofgekeekn gewist van e Romeins voorbeeld moa den Romeinsn keizer es vervangn gewist deur nen Germoanschn keizer uut de Karolingische dynastie. 't Stoat nu in 't [[Louvre]] in [[Parys]].

[[Categorie:Kunststromienge]]
[[Categorie:Bouwstyl]]
[[Categorie:Frankisch Ryk]]

[[da:Karolingisk renæssance]]
[[de:Karolingische Renaissance]]
[[el:Καρολίγγεια αναγέννηση]]
[[en:Carolingian Renaissance]]
[[eo:Karolida Renesanco]]
[[es:Renacimiento carolingio]]
[[fi:Karolinginen renessanssi]]
[[fr:Renaissance carolingienne]]
[[gl:Renacemento carolinxio]]
[[hr:Karolinška renesansa]]
[[it:Rinascita carolingia]]
[[ja:カロリング朝ルネサンス]]
[[lt:Karolingų Renesansas]]
[[lv:Karolingu renesanse]]
[[nl:Karolingische renaissance]]
[[pl:Renesans karoliński]]
[[pt:Renascença carolíngia]]
[[ru:Каролингское возрождение]]
[[sr:Каролиншка ренесанса]]
[[sv:Karolingisk renässans]]
[[zh:卡洛林文艺复兴]]
