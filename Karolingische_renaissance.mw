[[Ofbeeldienge:Sent-Pieterskerke Tourout 003.JPG|thumb|right|Voorbeeld van e Karolingisch kerkgebouw in uze streekn. Maquette in de Sent-Pieterskerke van [[Tourout]] hoe da de kerke d'ruut zag in de 9ste eeuwe.]]
[[Ofbeeldienge:Ahenska kapela rekonstrukcija osnove.jpg|thumb|right|Platteground van de oorsprounkelikke paltskapelle in Aken]]
Ounder de '''Karolingische kunste''' verstoan me de maniere van bouwn en de sierkunste ounder de dynastie van de [[Karoliengers]].

==Karolingische bouwkunste==
De [[paltskapelle (Aken)|paltskapelle]] die keizer [[Karel den Grootn]] in zyn hoofdstee [[Aken]] liet bouwn, wos 't lichtend voorbeeld vo veel bouwwerkn in de rèiste van zyn ryk, ook in uze streekn. Zo stound den dom van Aken model vo de [[Sint-Donaaskathedroale|Sint-Donaaskerke]] van Brugge.

De paltskapelle wos g'inspireerd up de Byzantynsche architecteure, en up de [[koepelkerke]] van San Vitale in Ravenna in 't byzounder.

Typische kenmerkn van die gebouwn zyn 
*[[centroalbouw]]
*achthoekig middnstik mèi ne gank derround
*houtnde [[tungewelf|tungewelvn]]
*van buutn zien de gebouwn d'ruut lik e soamnstellienge van verschillige klindere volumes die 't hope gezet zyn

Oe 'n andern kant ha je d'abdykerkn die in dienen tyd e [[basilicoale kerke|basilicoal]] groundplang han omda datte praktischer wos vo d'eredienstn. Vernieuwiengn woarn de toevoegienge van e [[priesterkoor|koor]] en van ne [[westbouw]] da diende lik inkom (beneen) en twidde koor (up 't eeste verdiep).

==Karolingische sierkunste==
[[Ofbeeldienge:Codexaureus Lorsch-crucifix.jpg|thumb|left|200px|Blad uut de Codex Aureus van Lorsch]]
D'r zyn nog relatief veel handschriftn en miniateurn overgebleevn, surtout evangelische. D'ofbeeldiengn besloan meestol e heel blad en zyn dikkers felgekleurd.

Ook d'ivoorsnykunste stound in hoog anzien. De ivoorn plaquetjes stelln meestol religieuze tafereeln voorn en woarn gemakt vo in te leggn in boekn en kistjes.

Vodder van de rèiste zyn d'r moa letter andere kunstwerkn uut dienen tyd overgebleevn. De brounzn deure van de dom van Aken es nog oorsprounkelik. Meer bekend es 't ''ruuterbeeldje van Metz''. 't Beeldje hèit ofgekeekn gewist van e Romeins voorbeeld moa den [[Romeinn|Romeinsn]] keizer es vervangn gewist deur nen Germoanschn keizer uut de Karolingische dynastie. 't Stoat nu in 't Louvre in Parys.

[[Categorie:Kunststromienge]]
[[Categorie:Bouwstyl]]
[[Categorie:Frankisch Ryk]]
