[[Ofbeeldienge:Simon-stevin.jpeg|thumb|right|200px|Simon Stevin]]

'''Simon Steven''' ([[1548]]-[[1620]]) wer geboor'n in [[Brugge]].  Je werkte doar ols klerk bie de belastieng'n en tussendeure oak ols boekoeder in Antwerpen.  Achter ub roendreize deur [[Prusn]], [[Pooln]], [[Zweed'n]] en [[Noarweegn]] gewist te zien, vestigde ie em in 1581 in Leiden.  Sedert toanne ist ie nooit me no Vlaandren weregekeird.  In 1585 publiceerdet ie un pamflet woarin dat tie reclame maakte voa de 10-deligen breuke, lik da me da nog oltid kennen.  In 1590 kwamt ie in dienst bie den Ollandse Stadoeder Maurits van Nassau oals rekenmèster en adviseur vo de finaansies.  Je was ook nog diekbeheerder en vestingenbouwer.  Je bouwde zelfs un zèlwagen voa Mauritz.
  
Simon Steven was un belangriken inginieur en rekenkundigen omdat ie eigenlik den èsten was die un theoretise fundering zocht voa practische problemen.  Je was den èsten die den droad weer ippakte van de mechanika en de idraulica, weet'nschapp'n woa dat van in den tied van [[Archimedes]] (roend 200 vo [[Jezus van Nazareth|Christus]]) geleden was dat er nog untwa veranderd was.  Simon Steven was stief overtuugd van de belangrikied van weet'nschap voa de moatschappie en dorom ielpt ie mee an de verspreiding van kennisse in de toalle van ’t volk.


[[Categorie: Wetenschapper]]
[[Categorie: Brugge]]
[[Categorie: Geschiedenisse]]
