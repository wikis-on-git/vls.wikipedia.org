{{plat|Brugs}}

[[Ofbeeldienge:Simon-stevin.jpeg|thumb|right|200px|Simon Stevin]]

'''Simon Stevin''' ([[1548]]-[[1620]]) wier geboor'n in [[Brugge]].  Je werkte dor ols klerk bie de belastieng'n en tussendeure ook ols boekoeder in Antwerpen.  Achter dat ie ip roendreize deur [[Prusn]], [[Pooln]], [[Zweed'n]] en [[Noarweegn]] gewist was, gienk tie in 1581 in Leiden weunen.  Sedert tonne ist ie nooit mè no Vlaondren weregekeird.  In 1585 gaf tie e pamflet uut mè reclame vo de 10-deligen breuke, lik da me da nu nog oltid kennen.  In 1590 kwamt ie in dienst bie den Ollandse Stadoeder [[Maurits van Nassau]] ols rekenmeister en adviseur vo de finansies.  Je was ook nog diekboos en vestingenbouwer.  Je bouwde zelfs un zèlwagen voa Mauritz.
  
Simon Steven was 'n belangriken inginieur en rekenkundigen omdat ie eigenlik den eesten was die 'n theoretischen oendergroend zocht vo practische problemen.  Je was den eesten die den droad weer ippakte van de mechanika en de idraulica, weet'nschapp'n woar dat het van in den tied van [[Archimedes]] (roend 200 vor [[Jezus van Nazareth|Christus]]) geleen was dat er nog untwa veranderd was.  Simon Steven was stief overtuugd van d'importensie van de wetenschap vo de moatschappie en dorom ielpt ie mee an de verspreidinge van de kennesse in de toale van ’t volk.


[[Categorie: Wetenschapper]]
[[Categorie: Brugge]]
[[Categorie: Nieuwn tid]]
[[Categorie: Geschreevn in 't Brugs]]
