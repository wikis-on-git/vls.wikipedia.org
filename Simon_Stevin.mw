{{plat|Brugs}}

[[Ofbeeldienge:Simon-stevin.jpeg|thumb|right|Simon Stevin]]

'''Simon Stevin''' ([[1548]]-[[1620]]) wier geboorn in [[Brugge]].  Je werkte doar ols klerk by de belastiengn en tussendeure ook ols boekouder in [[Antwerpn]].  Achter dat y ip roendreize deur [[Pruusn]], [[Pooln]], [[Zweedn]] en [[Nôorweegn]] gewist was, gienkt y in 1581 in [[Leidn]] weunn.  Sedert tonne is 't y nooit mè no [[Vloandern]] weregekeird. 

In 1585 gaft y e pamflet uut mè reclame vo de tiendelige breuke, lik da me da nu nog oltyd kenn.  In 1590 kwamt y in dienst by den Ollandse stadouder [[Maurits van Nassau]] ols rekenmeister en adviseur vo de financies. Je was ook nog dykboas en vestiengenbouwer. Je bouwde zelfs een zèlwagen voa Mauritz.
  
Simon Steven was 'n belangrykn ingenieur en rekenkundigen omdat y eigenlik den eestn was die 'n theoretischn oendergroend zocht vo practische probleemn.  Je was den eestn die den droad weer ippakte van de [[mechanika]] en de [[hydraulica]], weetnschappn woar dat et van in den tyd van [[Archimedes]] (roend 200 vor [[Jezus van Nazareth|Christus]]) geleen was dat er nog eentwa veranderd was.

Simon Steven was styf overtuugd van d'importensie van de wetenschap vo de moatschappy en doarom ielpt y mee an de verspreidinge van de kennesse in de toale van ’t volk.


[[Categorie: Weetnschapper]]
[[Categorie: Brugge]]
[[Categorie: Nieuwn tyd]]

[[bg:Симон Стевин]]
[[ca:Simon Stevin]]
[[de:Simon Stevin]]
[[en:Simon Stevin]]
[[es:Simon Stevin]]
[[fi:Simon Stevin]]
[[fr:Simon Stevin]]
[[ht:Simon Stevin]]
[[it:Simone Stevino]]
[[nl:Simon Stevin]]
[[no:Simon Stevin]]
[[pl:Simon Stevin]]
[[pt:Simon Stevin]]
[[ru:Стевин, Симон]]
[[sl:Simon Stevin]]
[[sv:Simon Stevin]]
[[zh:西蒙·斯蒂文]]
