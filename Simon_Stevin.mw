{{plat|Brugs}}

[[Ofbeeldienge:Simon-stevin.jpeg|thumb|right|Simon Stevin]]

'''Simon Stevin''' ([[1548]]-[[1620]]) wier geboor'n in [[Brugge]].  Je werkte doar ols klerk by de belastiengn en tussendeure ook ols boekoeder in [[Antwerp'n]].  Achter dat y ip roendreize deur [[Pruusn]], [[Pooln]], [[Zweed'n]] en [[Nôorweegn]] gewist was, gienkt y in 1581 in [[Leid'n]] weun'n.  Sedert tonne ist y nooit mè no [[Vloandern]] weregekeird. 

In 1585 gaft y e pamflet uut mè reclame vo de tien-delige breuke, lyk da me da nu nog oltyd kenn'n.  In 1590 kwamt y in dienst by den Ollandse stadoeder [[Maurits van Nassau]] ols rekenmeister en adviseur vo de financies. Je was ook nog dykboas en vestiengenbouwer. Je bouwde zelfs een zèlwagen voa Mauritz.
  
Simon Steven was 'n belangryk'n inginieur en rekenkundigen omdat y eigenlyk den eestn was die 'n theoretischn oendergroend zocht vo practische probleemn.  Je was den eestn die den droad weer ippakte van de [[mechanika]] en de [[hydraulica]], weetnschapp'n woar dat et van in den tyd van [[Archimedes]] (roend 200 vor [[Jezus van Nazareth|Christus]]) geleen was dat er nog eentwa veranderd was.

Simon Steven was styf overtuugd van d'importensie van de wetenschap vo de moatschappy en doarom ielpt y mee an de verspreidinge van de kennesse in de toale van ’t volk.


[[Categorie: Weetnschapper]]
[[Categorie: Brugge]]
[[Categorie: Nieuwn tyd]]
