Simon Steven (1548-1620) wer geboren in Brugge.  Je werkte doar ols klerk bie de belastiengen en tussendeure oak ols boekoeder in Antwerpen.  Achter ub roendreize deur Prusen, Polen, Zweden en Noarwegen gewist te zien, vestigde ie em in 1581 in Leiden.  Sedert toanne ist ie nooit me no Vlaandren weregekeird.  In 1585 publiceerdet ie un pamflet woarin dat tie reclame maakte voa de 10-deligen breuke, lik da me da nog oltid kennen.  In 1590 kwamt ie in dienst bie den Ollandse Stadoeder Maurits van Nassau oals rekenmèster en adviseur vo de finaansies.  Je was ook nog diekbeheerder en vestingenbouwer.  Je bouwde zelfs un zèlwagen voa Mauritz.
  
Simon Steven was un belangriken inginieur en rekenkundigen omdat ie eigenlik den èsten was die un theoretise fundering zocht voa practische problemen.  Je was den èsten die den droad weer ippakte van de mechanika en de idraulica, wetenschappen woa dat van in den tiet van Archimedes (roend 200 vo Kristus) geleden was dat er nog untwa veranderd was.  Simon Steven was stief overtuugd van de belangrikiet van wetenschap voa de moatschappie en dorom ielpt ie mee an de verspreiding van kennisse in de toalle van ’t folk.


[[Category: Wetenschapper]]
[[Category: Brugge]]
