'''Madonna''' (16 ogustus 1958 - Bay City, Michigan) is e Amerikoanse zangeresse en actrice. De mesjn noemn eur soms wel eki de ''Queen of Pop'' en zis de best verkop'nde vrouwl'ke artieste ooit.

== Eur Leven ==

'''Toen daze kleîne was'''

Madonna Louise Ciccone wier geboren op 16 augustus 1958 in Bay City, Michigan. Loater, toen da ze eur communie deej, kiest ze voe de extra name Veronica. Eur volledige name is ton Madonna Louise Veronica Ciccone. Eur pa, Sylvio (of Tony) Ciccone, is van Italiaonsche ofkomst. Eur ma, Madonna Ciccone-Fortin, was van Fransche-Canadese ofkomst. Achter dochter Madonna kregen zieder nog vuuf kienders: Anthony, Martin, Paula, Christopher en Melanie.

Madonna groeit up in Rochester, e voorstad van Detroit. Ton daze vuur joar is, got eur ma dood an 30-jarige leeftied, an kanker. Sylvio Ciccone, eur pa, ertrouwt loater met de huishoudster van de familie, Joan Gustafson. Met eur krijgt Sylvio nog twee kienders: Jennifer en Mario. Wellicht omdat ze als 5-jarige nie verstoat worom da eur ma wor ofgenomen en da ze ton zo'n droevoard was, a ze gin goeie relotje met eur stiefma, en Madonna word en echte rebel!

Ols kind volgt Madonna piano- en balletlessen. Up schole doe ze goed mee an de artistieke activiteiten. Achtr de middelboare schole krieg ze e studiebeurze voe de Universiteit van Michigan. Achter twi joar (1978) go ze weg van de universiteit voe met 35 dollar in e taxi te stappn en te vragn an de sjoffeur voe eur op e plek of te zettn wo dat allemalle gebeurt. De sjoffeur zet eur of up Times Square in 't middn va New York.haar op een plek af te zetten waar het allemaal gebeurt; de chauffeur zet haar af op Times Square in hartje New York.

Doa begint Madonna's professionele dans- en acteercarrière. Ze speelt in e korte film (A certain sacrifice). Ook ziengt ze in verschillende punk-bandjes lik Emmy. Bovendiên werk ze ook nog een endje als verkopster bie Dunkin' Donuts.



'''De joaren 80'''

In '82 kriegt Madonna eur eeste ploatencontract achter da ze op den oek van et ziekbedde van Seymour Stein, de directeur van platenmaatschappieje Sire Records, e liedje aad gezoengen. Da nummer 'Ain't No Big Deal' verschient jaren loater up de B-kant van de siengul 'Papa Don't Preach'. Bovendiên is 't in 1998 uutgebrocht up 't (oenofficiële) album "In the beginning".

== Externe koppeling==
[http://www.madonna.com Neur website]

[[Category:Muziek]]
