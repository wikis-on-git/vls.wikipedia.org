[[Ofbeeldienge:Ligne de Benrath.PNG|thumb|De Benratherlinie]]
De '''Benratherlinie''' es e schiddiengslyne die de noordelikke [[Nederduuts]]che en de zudelikke [[Middelduuts]]che en [[Oogduuts]]che dialectvariëteitn van mekoar schidt. De linie es de [[isoglosse]] van et werkword ''maken/machen''.

De lyne begunt by de Germoans-Romoansche toalgrenze ten zuudn van [[Eupen]] in [[België]] en lopt ten oostn van Eupen na 't noordn tot an de Ollands-Belgische grenze, en lopt doa vodder deure tot an de Ollands-Duutsche grenze. Da wilt dus zeggn dat et dialect van Eupen e Nederduutsche streektoale es, en da de dialectn van de [[Olland]]sche plekkn [[Vaals]] en [[Kerkrade]], die oostelik van de linie liggn, Middelduutsche streektoaln zyn.[[Image:German dialectal map.PNG|right|thumb|300px|High German subdivides into Upper German (green) and Central German (blue), and is distinguished from Low German (yellow).  The main isoglosses, the Benrath and [[Speyer line|Speyer]] lines are marked in black.]]

In [[Duutsland]] lopt de schiddiengslyne in noordoostelikke richtienge na de Duuts-[[Polen|Poolsche]] grenze die doar enstens de [[Oder]] volgt. Vroeger liep ze nog vodder na 't oostn tot in Ermland da ten zuudn van [[Königsberg]] (Kaliningrad) ligt. 

De regio die de [[Oogduutsche klankverschuvienge]] gedeeltelik èt mègemakt, es styf uutgestrekt en lopt van [[Vlams-Broabant]] over [[Limburg (België)|Belgs Limburg]] langs [[Venlo]] tot an de [[Moezel]]. Deur de uutwoaierienge van isoglossnbundels es die streke ook wel de [[Rynlandsche woaier]] genoemd. Die ligt gedeeltelik ten noordn van de Benratherlinie. 

De meeste Limburgers zeggn ''ich'' (ik) en ''ouch'' (ook). De ''ik/ich''-isoglosse noemt de [[Uerdinger linie]]. De Uerdinger linie es e zylyne van de Benrather linie.

't Problèm es da je van nen heeln oop woordn andere isoglossn zou keun upstelln, en nie ollene van de ''k/ch''-wisselienge moar ook van de ''p/(p)f''- en ''t/(t)s''-wisseliengn. Da zou dus willn zeggn da e dialect Middelduuts es van zodra et één van die klankverschuviengn oundergoan èt. Toalkundige neemn nu deurnband an da de Benrather linie de grenze es die et [[Nederfrankisch]] markeert. Da zyn de streektoaln die westelik en noordelik van die lyne liggn.

[[Categorie:Toalkunde]]

[[af:Benrather Lyn]]
[[de:Benrather Linie]]
[[en:Benrath line]]
[[fr:Ligne de Benrath]]
[[hr:Benrathska linija]]
[[id:Garis Benrath]]
[[it:Linea di Benrath]]
[[ksh:Benroother Lenisch]]
[[li:Benrather Linie]]
[[nds:Benrather Linie]]
[[nl:Benrather linie]]
