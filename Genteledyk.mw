De '''Gentele''' of de '''Blanknbergsche dyk''' wierd êeuwen geleedn angeleid tusschn [[Blanknberge]] en [[Brugge]] vo de landeryen te verdedigen teegn de iprukknde [[Nôordzêe|zêe]]. 

Uze vôorouders noemdn die constructie de "Genteledyk" woaby "Gentele" verwyst noa de zwoaren arbeid die met den anleg gepoard ging.

==Geschiedenisse==
Vanof de twiddn elt van de 11e êeuwe greepn de kustbeweuners actief in om deur middel van dykn overstromingen teegn te goan. Azo wierd 't overstromingsgevoar vanuut 't [[Zwin]] bezworen. Ôorsprounkelik zorgde iederen eigenoare of gebruker vo 't beveiligen van zyn ground. Loater zoagen ze in da je in de stryd teegn 't woater beter de krachtn koste bundelen. Azo kwoamen d'r verênigingen toet stand die "woateringe" wierdn genoemd. 't Poldergebied dat deur de Gentele en de [[Zydelinge]] beschermd wordt vormt de boasis van de [[Polder en woaterienge|woateringe]] van Blanknberge. De belangrykste afwoateringe van 't gebied is de [[Blanknbergs Varretje|Blanknbergsche voart]] (ook Grôte Ede genoemd). De oudste verwyzinge is were te vindn in een charter van 1337, die de bouw van nieuwe dykn vôrenschryft achter de stormvloed woaby da [[Scarphout]] by Blanknberge deur de zêe verzwolgen wierd.

==Toerisme==
Tusschen Blanknberge en Brugge is 't er een veloroute uutgestippeld die genoemd is noa de Gentele: de [[Genteleroute]].

[[Categorie:Blanknberge]]
[[Categorie:Middelêeuwen]]
[[Categorie:Geografie]]
[[Categorie:Dyk]]
