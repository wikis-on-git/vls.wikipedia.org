[[Ofbeeldienge:Cosimo de' Medici den äldre, porträtt av Jacopo da Pontormo (ca 1518).jpg|thumb|[[Cosimo de' Medici]] ''il Vecchio'' deur [[Pontormo]]]]
[[Ofbeeldienge:Cosimo.jpg|thumb|Cosimo ''Pater Patriae''  [[Uffizi]], [[Firenze]]]]
'''Cosimo de' Medici''' den Oudn (Italioans: il Vecchio), ([[Firenze]], [[27 september]] [[1389]] - Firenze, [[1 ogustus]] [[1464]]), was den êestn telg van de politieke [[Medici]]dynastie in Firenze. Je regeerde van 1434 tout 1464.
Ze goavn em den titel ''Pater Patriae'' (voader van ‘t voaderland).

Cosimo was den oudste zeune van [[Giovanni di Bicci de' Medici]] e bankier uut Firenze van wien dat ‘n ’n enorm fortuun erfde. Je bouwde de Medicibank vôort uut me filioaln in [[Brugge]], [[Rome (stad)|Rome]], Napels, Venetië, Genève, Lyon, Bazel, Ancona, Pisa, Milaan en Avignon. 

De filioalhouders van de Medici-bank in Brugge woarn Angelo di Jacopo Tani (1450-1465) en  [[Tommaso Portinari]] (1465-1478).

Cosimo stak enorme bedroagn in de bevorderienge van kunst en cultuur en je trok de bekendste kunstenoars van z’n tyd an, w.o. Luca della Robbia, Brunelleschi, Fra Angelico, Poalo Uccello, Donatello... Andrea del Castagno was z'n favoriete schilder. 

Je was de dryvende kracht achter de [[Renaissance]]-styl en je steunde de culturele bewegienge die ''humanisme'' genoemd wierd.

Den architect Bruneleschi aad den ipdracht gekreegn van  de basilieke van San Lorenzo in Firenze uut te bouwn. Achter dan de werkn mostn stille geleid wordn deur geldgebrek e Cosimo den bouw gefinancierd. Je liet den architect Michelozzo verschillige landuuzn en kastêeln bouwn en je was de groundlegger van de bekende Medicibibliotheke. Je gaf ôok grôte bedroagn uut an klôosters en kerkn.

Ip e bepoald moment begost er by sommigte jalouzie te groein. De Albizi vreesdn van under politieke macht te verliezn. In september 1433 kost Rinaldo degli Albizi ’t gedoan krygn da Cosimo en z’n broere Lorenzo verbann wierdn, mo de zesdn oktober 1434 kostn z’ol werekeern. 

Cosimo trouwde me Contessina de' Bardi.
Under zeuns woarn: 
* [[Piero di Cosimo de' Medici|Piero]] (1416-1469)
* [[Giovanni di Cosimo de' Medici|Giovanni]] (1421-1463)
J'aad ôok nog 'n ounwettige zeune met e slavinne, Carlo (ca.1428-1492), die kerkvoogd wierd.

Achter Cosimo’s dôod regeerde z’n zeune Piero van 1464 tout 1469, mo ’t was z’n klêenzeune [[Lorenzo de' Medici|Lorenzo]], bygenoamd ''il Magnifico'',  die de tradities ols mecenas van z’n grôotvoader vôortzette.

[[Categorie:de’ Medici]]

[[ar:كوزيمو دي ميديشي]]
[[bg:Козимо Медичи]]
[[br:Cosimo il Vecchio]]
[[ca:Cosme de Mèdici]]
[[cs:Cosimo de Medici]]
[[de:Cosimo de’ Medici]]
[[en:Cosimo de' Medici]]
[[es:Cosme de Médici]]
[[et:Cosimo de' Medici]]
[[fi:Cosimo de' Medici]]
[[fr:Cosme de Médicis]]
[[hu:Cosimo de’ Medici]]
[[it:Cosimo de' Medici]]
[[ja:コジモ・デ・メディチ]]
[[la:Cosimus Medices]]
[[nl:Cosimo de' Medici de Oude]]
[[no:Cosimo de' Medici (eldre)]]
[[pl:Cosimo Medici]]
[[pt:Cosme de Médici]]
[[ru:Медичи, Козимо (Старший)]]
[[sk:Cosimo Medici]]
[[sv:Cosimo den äldre]]
[[uk:Козімо Медичі]]
[[zh:科西莫·德·梅第奇]]
