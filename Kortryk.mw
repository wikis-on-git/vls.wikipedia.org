{{wrapper}}
|{{infobox Belgische gemêente|
|naam=Stad Kortryk
|officieel=Kortrijk
|kaart=[[Ofbeeldienge:KortrijkLocation.png|250px]]
|kaartbijschrift=Liggienge binnen het arrondissement Kortryk<br/> in de provincie West-Vloandern
|wapen=
|vlag=
|gewest=VLA
|provincie=WVLA
|arrondissement=[[Arrondissement Kortryk|Kortryk]]
|nb=50°49'
|ol=03°16'
|opp=80,03
|inw=73.657
|mannen=48,72%
|vrouwen=51,28%
|dichtheid=920
|0-17=19,59
|18-64=60,35
|65=20,06
|buitenlanders=3,73
|werkloos=9,03
|postcode=8500<br />8501<br />8501<br />8510<br />8510<br />8510<br />8510<br />8511 
|deelgemeente=Kortryk<br />[[Bissegem]]<br />[[Eule]]<br />[[Bellegem]]<br />[[Koeigem]]<br />[[Marke]]<br />[[Rollegem]]<br />[[Oalbeke]]
|burgemeester=[[Stefaan De Clerck]] ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Vlaams Belang]]<br />[[Groen!]]
|zetels='''41'''<br />18<br />9<br />7<br />6<br />1
|netn=056
|web=[http://www.kortrijk.be/ www.kortrijk.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
|-
|[[Ofbeeldienge:KortrijkBroeltorens.JPG|thumb|372px|<Center>De Broeltoorns]]
|-
|[[Ofbeeldienge:KortrijkStadhuis.JPG|thumb|372px|<Center>'t Staduus]]
|}

{{plat|Kortryks}}



'''Kortryk''' {{uutsproake|Hemeente kortrik.ogg}} of '''Kortriek''' {{uutsproake|Hemeente kortriek.ogg}} ([[Nederlands]]: ''Kortrijk'') ès 'n [[West-Vloandern|West-Vloamse]] stad die geleegn es hêel in 't zûdwèsten van de [[provinsje|provincie]]. Kortryk lig an de [[Leie]], die doar spletst in 2 dêlen en voars were tôpekomt om een ilandje te vorm'n (Buda) middn 't centrum. Vanut Kortryk vertrekt der wok een voart noa de [[Schelde]]: het [[Kanoal Kortryk-Bossut]].

De stad es tegelyk via de weug ([[E17]], [[E403]] en [[A19]]) als via 't spoor goe berikboar. Der es ôok een ringboane rond, de [[R8]], berikboar via 't originele [[Ei van Kortryk]] vanof de E17.
[[Ofbeeldienge:Kortrijk aka Courtrai in Belgium Redvers.jpg|thumb|left|<Center>De markt]]

== Geskiedenisse ==
Kortryk es gekend vanut de Rominse periode, toen da de vicus Cortoriacum ip het kruspunt van de heirboane va [[Keuln]] noo [[Boulogne-sur-Mer]] en de heirboane van [[Dôornyk]] noo [[Oud'nburg]] lag.

In de 9de êeuwe eit [[Boudewijn II de Kale]], [[Groafschap Vloandern|Groaf va Vloandern]] Kortryk versterkt teegn de Nôormann'n. In [[1071]] es Kortryk de ôofplekke gekoomn van een [[kasselrie]]. In [[1190]] kreeg et stadsrecht'n die neregeskreevn zyn in een keure. 

In de [[13de eeuw]] eit [[Filips August]] de stad verwoest omda zyne teegnstander, [[Ferrand van Portugal]] em verskanst oa in Kortryk. Achter die periode es de goud'n tyd va Kortryk begonnen, me de ipkomste van het loak'n en et linn'n.

Ip [[11 juli]] [[1302]] vond doa de [[Guld'nspoornslag]] platse; de [[Vrankryk|Franske]] vocht'n teegn de Vloamingn en èn dr verloorn.

De recente economiske geskiedenisse van Kortryk es surtoe verbond'n met 't textiel, mêerbepoald met 't [[Vlas]]. In de 19de êeuwe wos de Leie e belangryke skoakel in da proces, omdat doarin 't Vlas gerôot weird. Tot ip vandoage vin je nog veel textielindustrie in en rond Kortryk, moa de secteur es ier wôok zêre an't inkrempen.

== Bezienswoardigheed'n ==
Kortryk i veel bezienswoardigheed'n: de [[Broeltoorns]], 't [[Begynof (Kortryk)|Begynof]], 't [[Baggaertsof]], 't stadus, de [[Belfort (Kortryk)|Belfort]] toorn ('t Halletoorntje in 't Kortryks), 't [[Vlasmuseum]]...

De stad oat ôok de ièste verkjirsvrye wienkelstroate van 't land: de [[Korte Stêenstroate]] ([[1962]]). Loater zyn der nog andere winkelstroat'n biegekoomn lyk de Lange Stêenstroate...

Kortryk eit 't imago dat er nie veel te doene es. Dat imago es een bitje verkêerd, want de latste joaren zyn der veel inspanniengn gedoan om dat imago te kêren: êen van de latste verwezenlykingen is de skeet ramp, an de nieuwe brugge. Êen van de tofste fêest'n in Kortryk zyn de sienksefêest'n, gelyk dat de noame zegt goan ze deure bist 't sienkseweekend. Rond Poasen stoat er ôok een grôte fôre in Kortryk, vroeger wos ze zelfs de grôotste van [[Belgje]].

Kortryk eit ôok een hallncomplex ([[Xpo]]), woar dat er veel internationoale evenement'n zyn. En oaje u ne kêe joengk wil voeln moeje noa 't stroatje, vôoral noa [[den Trap]], mo der is wok 't Hooge en vaneiges de Vlasmart.

De grôotste voetbolploeg van de stad es [[KV Kortrijk]].

== Inweuners ==
Kortryk eit een aantal dêelgemêenten gelyk [[Bellegem]], [[Eule]], [[Bissegem]], [[Marke]], [[Rollegem]], [[Koeigem]], [[Oalbeke]]... 

Der weun'n mêer dan 70.000 minsn in Kortryk. Een poar doarvan zyn gekend in hêel [[Belgje]]: 
* [[Adelheid Byttebier]]: geboorn in Kortryk, ipgegroeid in [[Gullegem]] moa nu utgeweek'n noo [[Brussel]]
* [[Ann Demeulemeester]]: modeontwerpster
* [[Balthazar]]: muzikgroepke
* [[Brigitte Becue]]: (ex-)zwemster
* [[François Glorieux]]: pianist, componist, dirigent,...
* [[Chris Lomme]]: actrice
* [[Goose]]: muzikgroepke
* [[Martine Tanghe]]: nieuwslezeresse
* Baronesse [[Mia Doornaert]]: journaliste
* [[Ozark Henry]]: zanger
* [[Stefaan De Clerck]]: polletieker
* [[Vincent Van Quickenborne]], of Quickie van Qortrik: ne polletieker
* [[Ignace Crombé]]: organisator van [[Miss Belgian Beauty]]
* [[Jan Palfijn]]: utvinder van de verlostange
* [[Johny Turbo]]: volkszanger
* [[Maurice De Bevere]], alias [[Morris]], de têkeneire va ''Lucky Luke''
* [[Monique Gheysens]]: modeontwerpster


== Polletiek ==
Van 2000 tot 2006 wos de [[CD&V]] tôpe me de [[SP.a]] an de macht. Achter de [[gemêenteroadsverkiezingn 2006|gemêenteroadsverkiezingn]] van 2006 veranderde de CD&V van partner. De [[VLD]] kwam in de plekke van de SP.a. De gemêenteroad telt 41 leed'n, een aantal noamn zyn [[Stefaan De Clerck]], [[Vincent Van Quickenborne]], [[Lieven Lybeer]], [[Philippe Decoene]] ...

== Onderwys ==
Kortryk eit de ênigste universiteit van [[West-Vloandern]], de [[KULAK]]. Tes en ofdêlinge van de [[KULeuven]], me allêne moa Bachelorstudent'n (die achter twêe joar mêestal noa Leuven trekk'n). Toch goan der vele studenten ut de streke noa [[Gent]] vôo te studeern. Der zyn wok een grôot oantal ôogeskolen, gegroepeerd in twêe concentroaties, noamelyk [[HOWest]] en [[KATHO]].

== Toale ==
Het eutstervend oude dialect va Kortryk is typiesk moa nie zôo gemaklyk te bekenn en verzekers ofkomstig van de sjieke franssprikkende boerzoisie in de vôrige êeuwe. 't Mêest ipvollende es et mêer pedante klappen en de g woar datter en bitje van de k in deure klienkt, lyk dannen franstoaligen de gie (gij) zoet' eutspreken. Ne Kortikzoan goa ôok straf de k benoadrukken, vb typieske en tusken (tussen).

== Zustersteed'n ==
Kortryk es verbroederd mè
* [[Bad Godesberg]] ([[Duutsland]])
* [[Frascati]] ([[Itoalje]])
* [[Windsor and Maidenhead]] ([[Iengland]])
* [[Saint-Cloud]] ([[Vrankryk]])
* Et Robert Schuman Instituut in [[Eup'n]]

== Externe koppelienge ==
*[http://www.kortrijk.be Website van de gemêente]
{{commons|:category:Kortrijk|Kortrijk}}

{{Gemêent'nWVL}}

[[Categorie:Stad in West-Vloandern]]
[[Categorie:Kortryk| ]]

[[bg:Кортрейк]]
[[de:Kortrijk]]
[[en:Kortrijk]]
[[eo:Kortrejko]]
[[fr:Courtrai]]
[[he:קורטרייק]]
[[it:Courtrai]]
[[la:Cortoriacum]]
[[nds:Kortrijk]]
[[nl:Kortrijk]]
[[no:Kortrijk]]
[[pl:Kortrijk]]
[[pt:Kortrijk]]
