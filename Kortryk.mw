{{wrapper}}
|{{infobox Belgische gemêente|
|naam=Stad Kortrik
|officieel=Kortrijk
|kaart=[[Ofbeeldienge:KortrijkLocation.png|250px]]
|kaartbijschrift=Liggienge binnen het arrondissement Kortrik<br/> in de provincie West-Vloandern
|wapen=
|vlag=
|gewest=VLA
|provincie=WVLA
|arrondissement=[[Arrondissement Kortrik|Kortrik]]
|nb=50°49'
|ol=03°16'
|opp=80,03
|inw=73.657
|mannen=48,72%
|vrouwen=51,28%
|dichtheid=920
|0-17=19,59
|18-64=60,35
|65=20,06
|buitenlanders=3,73
|werkloos=9,03
|postcode=8500<br />8501<br />8501<br />8510<br />8510<br />8510<br />8510<br />8511 
|deelgemeente=Kortrik<br />[[Bissegem]]<br />[[Eule]]<br />[[Bellegem]]<br />[[Koeigem]]<br />[[Marke]]<br />[[Rollegem]]<br />[[Oalbeke]]
|burgemeester=[[Stefaan De Clerck]] ([[CD&V]])
|bestuur=[[CD&V]], [[VLD]]
|partijen=[[CD&V]]<br />[[VLD]]<br />[[Socialistische Partij Anders|sp.a]]<br />[[Vlaams Belang]]<br />[[Groen!]]
|zetels='''41'''<br />18<br />9<br />7<br />6<br />1
|netn=056
|web=[http://www.kortrijk.be/ www.kortrijk.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
|-
|[[Ofbeeldienge:KortrijkBroeltorens.JPG|thumb|372px|<Center>De Broeltoorns]]
|-
|[[Ofbeeldienge:KortrijkStadhuis.JPG|thumb|372px|<Center>'t Staduus]]
|}

{{plat|Kortriks}}



'''Kortrik''' {{uutsproake|gemêente kortrik.ogg}} of '''Kortriek''' {{uutsproake|gemêente kortriek.ogg}} ([[Nederlands]]: ''Kortrijk'') ès 'n [[West-Vloandern|West-Vloamse]] stad die geleegn es hêel in 't zûdwèsten van de [[provinsje|provincie]]. Kortrik lig an de [[Leie]], die doar spletst in 2 dêelen en voars were soamenkomt om een ilandje te vorm'n (Buda) middn 't centrum. Vanut Kortrik vertrekt der wok een voart noa de [[Schelde]]: het [[Kanoal Kortrik-Bossut]]. De stad es tegelik via de weug ([[E17]], [[E403]] en [[A19]]) als via 't spoor goe berikboar. Der es
ôok een ringboane rond, de [[R8]], berikboar via 't originele [[Ei van Kortrik]] vanof de E17.
[[Ofbeeldienge:Kortrijk aka Courtrai in Belgium Redvers.jpg|thumb|left|<Center>De markt]]

== Geskiedenisse ==
Kortrik es gekend vanut de Rominse periode, toen da de vicus Cortoriacum ip het kruspunt van de heirboane va [[Keuln]] noo [[Boulogne-sur-Mer]] en de heirboane van [[Dôornik]] noo [[Oud'nburg]] lag.

In de 9de êeuwe eit [[Boudewijn II de Kale]], [[Groafschap Vloandern|Groaf va Vloandern]] Kortrik versterkt teegn de Nôormann'n. In [[1071]] es Kortrik de ôofplekke gekoomn van een [[kasselrie]]. In [[1190]] kreeg et stadsrecht'n die neregeskreevn zin in een keure. 

In de [[13de eeuw]] eit [[Filips August]] de stad verwoest omda zinne teegnstander, [[Ferrand van Portugal]] em verskanst oa in Kortrik. Achter die periode es de goud'n tid va Kortrik begonnen, me de ipkomste van het loak'n en et linn'n.

Ip [[11 juli]] [[1302]] vond doa de [[Guld'nspoornslag]] platse; de [[Vrankriek|Franske]] vocht'n teegn de Vloamingn en èn verloorn dr.

De recente economiske geskiedenisse van Kortrik es surtoe verbond'n met 't textiel, mêerbepoald met 't [[Vlas]]. In de 19de êeuwe wos de Leie e belangrike skoakel in da proces, omdat doarin 't Vlas gerôot weird. Tot ip vandoage vin je nog veel textielindustrie in en rond Kortrik, moa de secteur es ier wôok zêre an't inkrempen.

== Bezienswoardigheed'n ==
Kortrik i veel bezienswoardigheed'n: de [[Broeltoorns]], 't [[Beginof (Kortrik)|Beginof]], 't [[Baggaertsof]], 't stadus, de [[Belfort (Kortik)|Belfort]] toorn ('t Halletoorntje in 't Kortriks), 't [[Vlasmuseum]]...

De stad oat ôok de ièste verkjirsvrie wienkelstroate van 't land: de [[Korte Stêenstroate]] ([[1962]]). Loater zin der nog andere winkelstroat'n biegekoomn lik de Lange Stêenstroate...

Kortrik eit 't imago dat er nie veel te doene es. Dat imago es een bitje verkêerd, want de latste joaren zin der veel inspanniengn gedoan om dat imago te kêeren: êen van de latste verwezenliekingen is de skeet ramp, an de nieuwe brugge. Êen van de tofste fêest'n in Kortrik zin de sienksefêest'n, gelik dat de noame zegt goan ze deure bist 't sienkseweekend. Rond Poasen stoat er ôok een grôte fôore in Kortrik, vroeger wos ze zelfs de grôotste van [[Belgje]].

Kortrik eit ôok een hallncomplex ([[Xpo]]), woar dat er veel internationoale evenement'n zin. En oaje u ne kêe joengk wil voeln moeje noa 't stroatje, vôoral noa [[den Trap]], mo der is wok 't Hooge en vaneiges de vlasmart.

De grôotste voetbolploeg van de stad es [[KV Kortrijk]].

== Inweuners ==
Kortrik eit een aantal dêelgemêenten gelik [[Bellegem]], [[Eule]], [[Bissegem]], [[Marke]], [[Rollegem]], [[Koeigem]], [[Oalbeke]]... 

Der weun'n mêer dan 70.000 minsn in Kortrik. Een poar doarvan zin gekend in hêel [[Belgje]]: 
* [[Adelheid Byttebier]]: geboorn in Kortrik, ipgegroeid in [[Gullegem]] moa nu utgeweek'n noo [[Brussel]]
* [[Ann Demeulemeester]]: modeontwerpster
* [[Balthazar]]: muzikgroepke
* [[Brigitte Becue]]: (ex-)zwemster
* [[François Glorieux]]: pianist, componist, dirigent,...
* [[Chris Lomme]]: actrice
* [[Goose]]: muzikgroepke
* [[Martine Tanghe]]: nieuwslezeresse
* Baronesse [[Mia Doornaert]]: journaliste
* [[Ozark Henry]]: zanger
* [[Stefaan De Clerck]]: polletieker
* [[Vincent Van Quickenborne]], of Quickie van Qortrik: ne polletieker
* [[Ignace Crombé]]: organisator van [[Miss Belgian Beauty]]
* [[Jan Palfijn]]: utvinder van de verlostange
* [[Johny Turbo]]: volkszanger
* [[Maurice De Bevere]], alias [[Morris]], de têkenoare va ''Lucky Luke''
* [[Monique Gheysens]]: modeontwerpster


== Polletiek ==
Van 2000 tot 2006 wos de [[CD&V]] tôope me de [[SP.a]] an de macht. Achter de [[gemêenteroadsverkiezingn 2006|gemêenteroadsverkiezingn]] van 2006 veranderde de CD&V van partner. De [[VLD]] kwam in de plekke van de SP.a. De gemêenteroad telt 41 leed'n, een aantal noamn zin [[Stefaan De Clerck]], [[Vincent Van Quickenborne]], [[Lieven Lybeer]], [[Philippe Decoene]] ...

== Onderwis ==
Kortrik eit de êenigste universiteit van [[West-Vloandern]], de [[KULAK]]. Tes en ofdêelinge van de [[KULeuven]], me allêene moa Bachelorstudent'n (die achter twêe joar mêestal noa Leuven trekk'n). Toch goan der vele studenten ut de streke noa [[Gent]] vôo te studeern. Der zin wok een grôot oantal ôogeskolen, gegroepeerd in twêe concentroaties, noamelik [[HOWest]] en [[KATHO]].

== Toale ==
Het eutstervend oude dialect va Kortrik is typiesk moa nie zôo gemakklik te bekenn en verzekers ofkomstig van de sjieke franssprikkende boerzoisie in de vôrige êeuwe. 't Mêest ipvollende es et mêer pedante klappen en de g woar datter en bitje van de k in deure klienkt, lik dannen franstoaligen de gie (gij) zoet' eutspreken. Ne Kortikzoan goa ôok straf de k benoadrukken, vb typieske en tusken (tussen).

== Zustersteed'n ==
Kortrik es verbroederd mè
* [[Bad Godesberg]] ([[Duutsland]])
* [[Frascati]] ([[Itoalje]])
* [[Windsor and Maidenhead]] ([[Iengeland]])
* [[Saint-Cloud]] ([[Vrankrik]])
* Et Robert Schuman Instituut in [[Eup'n]]

== Externe koppelienge ==
*[http://www.kortrijk.be Website van de gemêente]

{{Gemêent'nWVL}}

[[Categorie:Stad in West-Vloandern]]
[[Categorie:Kortrik| ]]

[[bg:Кортрейк]]
[[de:Kortrijk]]
[[en:Kortrijk]]
[[eo:Kortrejko]]
[[fr:Courtrai]]
[[he:קורטרייק]]
[[it:Courtrai]]
[[la:Cortoriacum]]
[[nds:Kortrijk]]
[[nl:Kortrijk]]
[[no:Kortrijk]]
[[pl:Kortrijk]]
