{{beg}}

==Ountstoan van ’t uus Habsburg==
Os ’t uus van de Luxemburgers uutsterft, goat de erfenisse (Bohemen en Hongarye) van Sigismund (geboorn, 10-8-1397) noa de Habsburger hertog Albrecht V van Oostenryk, ’n verre noazoat van Rudolf I van Habsburg (1273-1291).
==Albrecht II (1437-1439)==
De Duutsche keurvorstn kiezn em ols keizer, woadeure dat Albrecht V, Albrecht II wordt. Deur de vereniginge van Oostenryk, Hongarye, en Bohemen zyn de Habsburgers machtig gewordn. Ze bezittn de Duutsche krone tout 1806. D’n zevenentwintigstn oktober 1439 sterft Albrecht II in Neszmély an de gevolgn van ’n veldtocht in Turkeye.
Van 1438 tout 1806 moakn bykan ol de keizers van ’t illig Roomsche Ryk deel uut van de Habsburgers
==Frederik III (1440-1493)==
Frederik V van Steiermark z‘n achterkozyn volgt em ip ols Frederik II. J’is de voader van Maximiliaan I.
==Maximiliaan I==
By de dood van zijn vrouwe Maria van Bourgondië in 1482 begunt ounder Maximiliaan I de periode van de Habsburgsche Nederlandn. 
Vo de [[Noordelikke Nederlandn]] van 1482 tout 1581 (ounafankelik).
Vo de [[Zudelikke Nederlandn]] van 1482 tout 1794.
==Filips de Schone==
Filips de Schone wier geboorn ip de [[22 juni|22sten juni]] [[1478]] in [[Brugge]], en is gestorvn in [[Burgos]] in [[Spanje]] ip de [[25 september|25sten september]] [[1506]] achter een korte ziekte. Je was de zeune van [[Maria van Bourgondië]] en van [[Maximiliaan van Oostenryk]]. Filips was grave van [[Vlaandern]], [[Artesië]], 
[[Enegouwn]], [[Holland]], [[Zêeland]], markgrave van [[Naam]], hertog van [[Gelre]], hertog van [[Brabant]], [[Limburg]] en [[Luxemburg]]. Later wier Filips de troonsipvolger van [[Kastilië]] en [[Aragon]]. 

===Leven===
Al ip zen 4 jaar verloor Filips zen moeder, en wier zen vader in zen platse regent. Filips wier ipgekwikt in [[Mecheln]], an 't of van zyn stiefgrootmoeder [[Margareta van York]], de weeuwe van [[Karel de Stoute]].
In 1494 wier 'n meerderjarig verklaard, en kwam an de macht. 

Je probeerde de belangn van de [[Nederlandn]] te verdedign en de neutraliteit van de Nederlandn by de Frans-Ingelsche vrievingen die der ton waren. Da was in tegenstellinge tou de polletiek da zyn vader gevolgd hadde. Maximiliaan had assan tegen de karre van de Fransche gereen. Filips liet toe dat d'Ingelsn lakencommerce dein in de Nederlandn. Je paaide de Fransche keunink [[Charles VIII]] deur zyn lenen Vlaandern en Artesië te vereffen. Je sloot in 1498 't [[Verdrag van Parys]], woamee dat 'n afzag van zyn anspraken ip [[Bourgondië]] en [[Gelre]]. 

Filips zette de centralisatiepolitiek van zyn voorouders vodder. Je richtte in 1504 de [[Grote Raad van Mechelen]] weer ip, achter dat die instellinge by 't begun van 't beleid van zyn moeder gedwongen deur de vertegenwoordigers van 't volk was afgeschaft gewist. 

In 1496 trouwde Filips met [[Johanna van Kastilië]], bygenoamd de Waanzinnige. Zie was de dochter van de zogenaamde "[[Katholieke Keuningn]]", keunink [[Ferdinand van Aragon]] en keuniginne [[Isabelle van Kastilië]]. Deurdat Joanna's broere die troonsipvolger was in Kastilië en Aragon, vroeg stierf, wier Filips troonsipvolger in die twee keuninkrykn. Als gevolg dovan veranderde Filips van een neutraliteitspolletiek noar een pro-Fransche-polletiek. 't Kwam zelfs zoverre dat Filips zyn vader koste verzoenn met de Fransche keunink over 't ertogdom [[Milaan]]. 

T'endn 1504 stierf Filips' schoonmoeder, en liet 'n em uutroepen tout Kastiliaanse keunink, oundanks da zyn schoonvader do nie mee akkoord gink. Achter Filips' dood in 't najaar van 1506 begoste zyn vrouwe Joanna zot te worn woadeure da ze de byname "de Waanzinnige" kreeg.

===Kinders===

Filips en Joanna an tope 6 kinders:
====[[Eleonora]]====
 °1498 +1558, keuniginne van [[Portugal]] als vrouwe van [[Emanuel I]], en later keuniginne van [[Vrankryk]] als vrouwe van [[Francois I]].
====[[Karel V]]====
 °1500 +1558, keizer van 't [[illig Roomsche Ryk]] en keunink van [[Spanje]]. Je was getrouwd met [[Isabella van Portugal]]. 
====[[Isabella]]====
 °1501 +1526, keuniginne van [[Denemarkn]] als vrouwe van [[Christiaan II]]
====[[Ferdinand I]]====
 °1503 +1564, keizer van 't [[illig Roomsche Ryk]]. Je was getrouwd met [[Anna van Ongarije]].
====[[Maria]]====
 °1505 +1558, keuniginne van [[Ongarije]] als vrouwe van [[Lodewyk II]].
====[[Catharina]]====
 °1507 +1578, keuniginne van [[Portugal]] als vrouwe van [[Johan III]].

Achter da Filips gestorven was erfde Karel al Filips gebieden. Karels grootvader Maximiliaan gink ermee akkoord dat Karels tante, [[Margaretha van Oostenryk]] landvoogdesse wier.

==Karel V alias Keizer Karel==

==Filips II==

==D'eirtsertoogn Albrecht en Isabella==

==Filips III==

Filips III wier in 1598 als 20-jarige keunink van Spanje, Napels, Secilië, en Portugal achter da zen vader Filips II was gestorven.  In dazelfste jaar 1598 wiern de Zudelikke Nederlandn juste voôr de doôd van Filips II pseudo-ounafhankelik, ounder de heerschappye van Isabella, dochter van Filips II en zuster van de nieuwe keunink Filips III. Ze trouwde met aartshertog Albrecht van Oostenryk. Je most eest nog wel ountpriesterd worn, gezien dat 'n gewyd was. 

Filips III a niet 't karakter lik zen vader. Je was vele meer g'interesseerd in dansen, dichtn en jagen dan in polletiek. Je liet 't regeren grotendeels in andn van den hertog van [[Lerma]], zen [[favoriet]] of [[privado]]. 

Filips III et kort achter zen troonsbestyginge de Spaanse commerce met de Noordelikke Nederlandn stille geleid. Je liet de bootn van Noord-Nederlanders anslaan en de bemanninge der van gevangen zetten. Je dei dadde als zet in de [[Tachtigjoarign Oorlog]], mo 't was ne zet die Spanje evenvele zeer dei of de Noordelikke Nederlandn. In 1606 et 'n ton tope met Lerma geprobeerd om overeen te komn over vrede. Via d'aartshertoogn gienk Spinola gaan ounderhandeln over een bestand. Eén van de Spaansche voorwaarn was dat de Verenigde Oostindische Compagnie zou stille geleid worn, mo [[Johan Van Oldenbarnevelt]] brocht et by 't Twaalfjarig Bestand in 1609 zoverre dat de Noordelikke Nederlandn under commerce met 't Verre Oosten toch nie moesten stoppen. 

In 1618 vloog Lerma met heel zyn gevolg buten an 't hof, en wier als favoriet vervangn deur de graaf-hertog van [[Olivares]].

Filips III stierf in 1621, en liet drie zeuns achter: de 16-jarige kroonprins Filips IV, Carlos en Ferdinand. Dat de keunink meerdere troonsipvolgers achter liet was etwuk die in de geschienisse van de Spaanse monarchie al lange nie meer was gebeurd. Olivares was schuw voe die 'concurrenten voe de troon', en zag ze liefst zo zere meugelik verre weg. Surtout Ferdinand omdat dadde nog een snugger gastje was. Ip zen 10 jaar makten z'em aartsbisschop en kardinaal, etwuk die ginne goeie zet was want 't vintje a zen ballen ip de zuste plekke. 't Was ne goeie en gedreven vechter, zowel ip 't slagveld als in bedde. J'is bekend geworn als de [[kardinaal-infant]]. In 1632 wierd 'n landvoogd van de Nederlandn.

==Filips IV==

==Karel de Behekste==
Karel de Behekste ([[6 november]] [[1661]]) was de zeune van Filips IV. Je was 't endresultaat van een lange traditie van inteelt. Je was doadeure zwakzinnig. Daarom regeerde zen moeder als regentesse. 

No verluud kost 'n zelfs nie veugeln. Je was pertangs wel twee keers getrouwd, eerst met Marie Louise van Orléans, en der achter met Maria Anna van Palts-Neuburg. 

Met dat em gin kinders koste krygen et em by testament nen erfgenaam angeduud: Filips van Anjou, ne kleenzeune van Lodewyk XIV, keunink van Vrankryk. Achter Karels dood in 1700 is doadeure de [[Spaanse Successieoorlog]] begost. 

Vreed veel grote verwezenlykingn zyn der nie te melden van zen regeringe. In [[1668]] verloor 'n by de [[Vrede van Aken]] die gesloten wier achter de [[Devolutieoorlog]] 12 steden ten voordele van Lodewyk XIV, en in [[1678]] verloor 'n by de [[Vrede van Nijmegen]] achter den Hollandschn Oorlog nog meer gebied, Artois en Franche-Comté.

[[Categorie: Nieuwn tyd]]
[[nl:Habsburgse Nederlanden]]
