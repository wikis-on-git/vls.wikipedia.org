{{beg}}

==Maximiliaan van Oostenrijk als regent==

==Filips de Schone==

Filips de Schone wier geboorn ip de [[22 juni|22sten juni]] [[1478]] in [[Brugge]], en is gestorven in [[Burgos]] in [[Spanje]] ip de [[25 september|25sten september]] [[1506]] achter een korte ziekte. Ie was de zeune van [[Maria van Bourgondië]] en van [[Maximiliaan van Oostenryk]]. Filips was grave van [[Vlaandern]], [[Artesië]], 
[[Henegouwn]], [[Holland]], [[Zeeland]], markgrave van [[Naam]], hertog van [[Gelre]], hertog van [[Brabant]], [[Limburg]] en [[Luxemburg]]. Later wier Filips de troonsipvolger van [[Kastilië]] en [[Aragon]]. 

===Leven===
Al ip zen 4 jaar verloor Filips zen moeder, en wier zen vader in zen platse regent. Filips wier ipgekwikt in [[Mechelen]], an 't hof van zen stiefgrootmoeder [[Margareta van York]], de wewe van [[Karel de Stoute]].
In 1494 wier em meerderjarig verklaard, en kwam an de macht. 

Ie probeerde de belangen van de [[Nederlann]] te verdedigen en de neutraliteit van de Nederlann bie de Frans-Ingelse vrievingen die der ton waren. Da was in tegenstellinge toe de polletiek da zen vader gevolgd hadde. Maximiliaan had assan tegen de karre van de Fransche gereen. Filips liet toe dat d'Ingelsn lakencommerce dein in de Nederlann. Ie paaide de Fransche keunink [[Charles VIII]] deur zen lenen Vlaandern en Artesië te verheffen. Ie sloot in 1498 't [[Verdrag van Parys]], womee dat em afzag van zen anspraken ip [[Bourgondië]] en [[Gelre]]. 

Filips zette de centralisatiepolitiek van zen vooroeders vodder. Ie richte in 1504 de [[Grote Raad van Mechelen]] weer ip, achter dat die instellinge bie 't begun van 't beleid van zen moeder gedwongen deur de vertegenwoordigers van 't volk was afgeschaft gewist. 

In 1496 trouwde Filips met [[Joanna de Waanzinnige]]. Zie was de dochter van de zogenaamde "[[Katholieke Keuningn]]", keunink [[Ferdinand van Aragon]] en keuneginne [[Isabelle van Kastilië]]. Deurdat Joanna's broere die troonsipvolger was in Kastilië en Aragon vroeg stierf, wier Filips troonsipvolger in die twee keuninkrykn. Als gevolg dovan veranderde Filips van een neutraliteitspolletiek nor een pro-Fransche-polletiek. 't Kwam zelfs zoverre dat Filips zen vader koste verzoenn met de Fransche keunink over 't hertogdom [[Milaan]]. 

Tend'n 1504 stierf Filips' schoonmoeder, en liet ie em uutroepen toe Kastiliaanse keunink, ondangs da zen schoonvader do nie mee akkoord gink. Achter Filips' dood in 't najaar van 1506 begoste zen vrouwe Joanna zot te worn wodeure da ze de biename "de Waanzinnige" kreeg.

===Kinders===

Filips en Joanna an tope 6 kinders:
====[[Eleonora]]====
 °1498 +1558 Keuneginne van [[Portugal]] als vrouwe van [[Emanuel I]], en later keuneginne van [[Vrankryk]] als vrouwe van [[Francois I]].
====[[Karel V]]====
 °1500 +1558 Keizer van 't [[Hilleg Rooms Ryk]] en keunink van [[Spanje]]. Ie was getrouwd met [[Isabella van Portugal]]. 
====[[Isabella]]====
 °1501 +1526 Keuneginne van [[Denemarkn]] als vrouwe van [[Christiaan II]]
====[[Ferdinand I]]====
 °1503 +1564, keizer van 't [[Hilleg Rooms Ryk]]. Ie was getrouwd met [[Anna van Ongarije]].
====[[Maria]]====
 °1505 +1558, Keuneginne van [[Ongarije]] als vrouwe van [[Lodewyk II]].
====[[Catharina]]====
 °1507 +1578, keuneginne van [[Portugal]] als vrouwe van [[Johan III]].

Achter da Filips gestorven was erfde Karel al Filips gebieden. Karels grootvader Maximiliaan gink ermee akkoord dat Karels tante, [[Margaretha van Oostenryk]] landvoogdesse wier.

==Karel V alias Keizer Karel==

==Filips II==

==D'eirtsertoogn Albrecht en Isabella==

==Filips III==

==Filips IV==

==Karel de Behekste==


[[Categorie: Middelêeuwen]]

Karel de Behekste ([[6 november]] [[1661]]) was de zeune van Filips IV. Ie was 't endresultaat van een lange traditie van inteelt. Ie was do deure zwakzinnig. Daarom regeerde zen moeder als regentesse. 

No verluud kost em zelfs nie veugeln. Je was pertangs wel twee keers getrouwd, eerst met Marie Louise van Orléans, en der achter met Maria Anna van Palts-Neuburg. 

Met dat em gin kinders koste kriegen et em bie testament nen erfgenaam angeduud: Filips van Anjou, ne kleenzeune van Lodewyk XIV, keunink van Vrankryk. Achter Karels dood in 1700 is do deure de [[Spaanse Successieoorlog]] begost. 

Vreed veel grote verwezenlyking zyn der nie te melden van zen regeringe. In [[1668]] verloor em bie de [[Vrede van Aken]] die gesloten wier achter de [[Devolutieoorlog]] 12 steden ten voordele van Lodwyk XIV, en in [[1678]] verloor em bie de [[Vrede van Nijmegen]] achter den Hollandsen Oorlog nog meer gebied, Artois en Franche-Comté.
