'n '''Katsberg''' (Frans: Mont des Cats) is e getugeneuvel in [[Frans-Vloandern]]. ’n Berg legt op ’t gebied va de gemêente [[Godsvelde]]. En is 150 meters oge. 't Zwoarste stik van 'n Katsberg is 14 %; gemiddeld lop et 9% omoge.

Op ’n top van ’n berg legt er een abdy. De poaters-trappistn moakn e koas die ''Mont des Cats'' noemt. De abdy zelve kuj nie bezoekn.

Wielerliefebbers kunn 'n Katsberg kenn va 'n [[vélokoerse|koers]]: [[Gent-Wevelgem]] is ier ol e poar keirs epasseerd: i 1957, i 1993 (2 keirs), in 1994 (2 keirs) e 1995 (2 keirs). 
De [[Rounde van Vrankryk]] is êne kè epasseerd. Mountainbikers kunn nunder doar oek jeunn, want 't zyn doar e masse eirdeweugeltjes ouk. Oundermêer de toertochtn van [[Kemmel]], [[Dikkebus]] en [[Rinnegelst]] passeern derover.

'n Berg is oek va belang voer een andern reedn: 't stoan radio- e televiezjezenders op.


== Externe koppelienge ==
[http://www.abbaye-montdescats.com/ Website van d'abdy (in 't Frans)]

[[Categorie:Geografie van Vrankryk]]

[[fr:Mont des Cats]]
[[en:Mont des Cats]]
[[nl:Katsberg]]
