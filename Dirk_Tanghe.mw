{{Veranderplat|Toeroets}}
Dirk Tanghe (°[[22 meie]] [[1956]], [[Toeroet]]) es nen bekend'n en gewaardeerd'n '''regisseur''' en '''toneelmoaker'''.

==Jeugd==
Dirk Tanghe wos geboorn en getoogn in Torhout in e familje mè vuuf kinders. Zin voader stak ol zin tyd en geld in et verzoameln van schilderiejn en andere kunstvoorwerp'n. Zin moeder, e nogol agressief vromins, moeste rondkomm'n mè wuk dat er overbleef. Da wos dikkers styf letter en ze reageerde zie dat bykan iedern dag of up eur joenges. Dirk Tanghe zegt dat 'n doar tot up 'n dag van vandoage trauma's an èt overg'oud'n. 

Ol van joenks of ad'n e hele grote interesse in [[literature]], [[toneel]], [[film]], [[muzik]] en [[cultuur]] in 't olgemeen. Da wos zynen weireld woa datn em best van ol in voelde. 't Wos ook e maniere, nen uutvlucht om 't oofd te bie'n an de doagelykse probleemn dien d'r tuus woarn.

==Persoonlyk leevn==
Dirk Tanghe werkt en wunt nu in [[Utrecht]] ([[Olland]]). Zin partner es e jeugdvryndinne dat 'n ol kent van oetn twolve wos. J'èt drie kinders mè eur.

==Beroepsleevn==
In de joarn '80 maktn mè zin [[theoater]]voorstelliengn grootn indruk in heel [[Vloandern]]. J'es surtout bekend geroch mè zin voorstelliengn bie [[Malpertuis]] en et [[KVS]] woa datn prizn mè gewonn'n èt. In [[Gent]] èn z'em tot directeur van et [[Publykstheoater]] benomd moa deur persoonlyke probleemn èt 'n da nie te lange keun doene.

In Olland èn z'em upgemerkt achter datn in Utrecht en poar voorstelliengn ad gegeevn. Je viel doa ook up omdatn dikkers overoop lag mè d'acteurs mè wien datn tope moeste werk'n. Sins'n [[1996]] estn artistik directeur van de '''Paardenkathedraal''', e professioneel toneelgezelschap uut Utrecht.

Dirk Tanghe es styf creatief en èt e heel eigen maniere van werk'n. J'es gekend lyk ginne gemakkelyk'n. Ook zatn mè persoonlyke probleemn, en zochte toevlucht tot d'n drank die zels binst de repetisjes niet te verre weg stoend. Zelve zegtn doarover da zin leevn getekend es deur de liefdeloze en arte omgevienge woarin datn upgebrocht wos. E kure datn in [[2006]] in e Schotse klinike gevolgd èt, ètn em d'r were bovenup gebroch.

==Externe koppeliengn==
* [http://imdb.com/name/nm1091450/ IMDB (International Movie Database)]
* [http://www.vti.be/?q=node/4045 Vlaams Theater Instituut]
* [http://www.theaterkritiek.nl/2006/11/dirk-tanghe-theatermaker.html Kring van Nederlandse Theatercritici]
* [http://www.theaterkritiek.nl/2006/11/dirk-tanghe-gpd.html Artikel over zin 10-joarig jubileum in Utrecht]
* [http://www.paardenkathedraal.nl/gezelschap/gezelschap.html De Paardenkathedraal]

{{Streektoale|Werviks}}

[[Categorie:Regisseur]]
[[Categorie:Tonêel]]
[[Categorie:Toeroet]]
