{{Toalbox|
| noame = Nederfrankisch
| ploatje = Nederfrankisch.png
| fototekst = Toalgebied van 't Nederfrankisch
| toalgebied = [[Vloandern]], [[Olland]] (uutgez. Drenthe, Friesland, Groniengn), [[Frans-Vloandern]], [[Surinoame]], [[Zuud-Afrika]], [[Namibië]]
| sprekers = Nederlands en Vlams: 23.000.000<br>Afrikoans: 7.000.000
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
}}
'''Nederfrankisch''' es de verzoamelnoame vo enigste [[West-Germoan|West-Germoansche]] toaln die surtout in [[Vloandern]], [[Olland]] en [[Zuud-Afrika]] gesprookn zyn, en die ofstammn van et [[Oudnederlands]].

==Overzicht==
De Nederfrankische toaln van vandoage zyn:
# [[Afrikaans]]
# [[Nederlands]]

De Nederfrankische streektoaln van vandoage zyn:
# [[Broabants]]
# Vlams: [[Frans-Vlams]], [[Oost-Vlams]], [[West-Vlams]], [[Zêeuws-Vlams]]
# [[Zêeuws]] 
# [[Ollands]], inclusief et Utrechts
# [[Zuud-Gelders]]
# [[Limburgs]]
# [[Nederryns]], in de regio rond [[Düsseldorf]]

==Nederduuts==
Binn de West-Germoansche toalgroep liggn et Nederfrankisch en et [[Nedersaksisch]] et dichtst van ol by mekoar. 
Da komt omdan ze zyder nie de [[Oogduuts]]che en [[Ingveoons]]che klankverschuviengn ein ondergoan die 't [[Oogduuts]] resp. et [[Anglo-Fries]] wel meigemakt ein. Den term ''Nederduuts'' verwyst noa de verzoamelienge van Nederfrankische en Nedersaksische toaln en streektoaln, en eit dus nietn mei et [[Duuts]] ''an sich'' te moakn.

==Moas-Rynlands==
Et Limburgs, Zuud-Gelders en et [[Nederryns]] vormn t'ope de [[Moas-Rynland]]sche groep, ook wel ''Zuudoost-nederfrankisch'' genoemd.

In Vloandern en Olland zyn et Limburgs et et Zuud-Gelders soms lik [[Middelduuts]]che streektoaln anzien, en moakn z'ierdeure dus deel uut van d'Oogduutsche toalfamilje. Moar in [[Duutsland]] anzien ze et ''Südniederfränkisch'' (Limburgs en Nederryns)  wel degelik lik Nederfrankisch. Dat es e kwestje van interpretoasje: vo Vlamsche en Ollandsche toalkundign es e toale Nederfrankisch oe z'ollene moa meigedoane eit an de vierde foaze van de [[Twidde Germoansche Klankverschuvienge]].

== Externe koppeliengn==
* [http://www.ethnologue.com/show_family.asp?subid=90434 Ethnologieverslag vo Nederfrankisch]

[[Categorie:Nederfrankische toale]]

[[af:Nederfrankies]]
[[br:Yezhoù frankek izel]]
[[de:Niederfränkische Sprachen]]
[[en:Low Franconian languages]]
[[es:Lenguas bajo fráncicas]]
[[fr:Bas-francique]]
[[it:Basso francone]]
[[ksh:Niederfränkisch (Shprooch)]]
[[li:Nederfrankisch]]
[[nds:Nedderfranksche Spraken]]
[[nl:Nederfrankisch]]
