{{Toalbox|
| noame = Nederfrankisch
| ploatje = Nederfrankisch.png
| fototekst = Toalgebied van 't Nederfrankisch
| toalgebied = [[Vloandern]], [[Olland]] (uutgez. Drenthe, Friesland, Groniengn), [[Frans-Vloandern]], [[Surinoame]], [[Zuud-Afrika]], [[Namibië]]
| sprekers = Nederlands en Vlams: 23.000.000<br>Afrikoans: 7.000.000
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
}}
'''Nederfrankisch''' es de verzoamelnoame vo enigste [[West-Germoans|West-Germoansche]] toaln die surtout in [[Vloandern]], [[Olland]] en [[Zuud-Afrika]] gesprookn zyn, en die ofstammn van et [[Oudnederlands]].

==Overzicht==
De Nederfrankische toaln van vandoage zyn:
# [[Nederlands]]
# [[Afrikoans]]

De Nederfrankische streektoaln van vandoage zyn:
# [[Broabants]]
# Vlams: [[West-Vlams]], [[Oost-Vlams]], [[Frans-Vlams]], [[Zêeuws-Vlams]]
# [[Zêeuws]] 
# [[Ollands]], inclusief et Utrechts
# [[Zuud-Gelders]]
# [[Limburgs]], in Belgs-[[Limburg]] en Ollands-Limburg
# [[Nederryns]], in de regio [[Heinsberg]]-[[Düsseldorf]]

==Nederduuts==
Den term ''Nederduuts'' verwyst noa de verzoamelienge van Nederfrankische en [[Nedersaksisch]]e toaln en streektoaln. 

Binn de West-Germoansche toalgroep liggn et Nederfrankisch en et Nedersaksisch ''(Platduuts)'' et dichtst van ol by mekoar. Da komt omdan ze zynder de [[Oogduutsche klankverschuvienge|Oogduutsche]] en [[Ingveoons]]che klankverschuviengn in veel mindere moate èn oundergoan die 't [[Oogduuts]] resp. et [[Anglo-Fries]] wel meigemakt èn. Da makt da under klankstelsel meer conservatief es dan da van et Duuts, Iengels of Fries. Nederduuts èt dus nietn mè et [[Duuts]] ''an sich'' te moakn.

De [[Benrather linie]] es de toalkundige schiddiengslyne tusschn de Nederduutsche (noordelik) en de Middel- en Oogduutsche toaln (zudelik van de lyne).

==Moas-Rynlands==
Et Limburgs, Zuud-Gelders en et Nederryns vormn t'ope de [[Moas-Rynland]]sche groep, ook wel ''Zuudoost-nederfrankisch'' genoemd.

In Vloandern en Olland klasseern ze die oostelikke streektoaln soms ounder [[Middelduuts]] da deel uutmakt van d'Oogduutsche toalfamilje. Moar in [[Duutsland]] anzien ze et ''Südniederfränkisch'' wel lik Nederfrankisch. Dat es e kwestje van interpretoasje; vo Vlamsche en Ollandsche toalkundign es e toale Nederfrankisch oe z'ollene moa meigedoane èt an de vierde foaze van de [[Twidde Germoansche klankverschuvienge]]. Binst dat et Limburgs gedeeltelik ook de eerste foaze èt oundergoan: ''ich, ouch'' in plekke van ''ik, ook''.

== Externe koppeliengn==
* [http://www.ethnologue.com/show_family.asp?subid=90434 Ethnologieverslag vo Nederfrankisch]

[[Categorie:Nederfrankische toale]]

[[af:Nederfrankies]]
[[br:Yezhoù frankek izel]]
[[de:Niederfränkische Sprachen]]
[[en:Low Franconian languages]]
[[es:Lenguas bajo fráncicas]]
[[fr:Bas-francique]]
[[it:Basso francone]]
[[ksh:Niederfränkisch (Shprooch)]]
[[li:Nederfrankisch]]
[[nds:Nedderfranksche Spraken]]
[[nl:Nederfrankisch]]
