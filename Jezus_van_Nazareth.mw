'''Jezus van Nazareth''' wos e mês die leefde in Palestina van 't joar nul toet 't joar 33. Oek ekend oender de noame 'Christus' (de Gezalfde).

== Historisch ==
Vele is 't er nie bekend va Jezus. Moa vôhens Flavius Josephus, e geschiedsschriever van de Romeinn ed er toch en mês bestoan in die streke en diejn tied die azo noemde. E wos populair want en adde vele volgelingn. 

== Geloof ==
* Voe de jod'n is Jezus geweune e profete, lik of dander vele woarn in die tiedn.
* Voe de christnn is Jezus vele miër: en is de stichter en de centroale persoën va nunder godsdienst (Jezus Christus, de Gezalfde). Ze gelov'n da Jezus tegelik mens en goddelijk wos. E wos de zeune van Jozef, e schrienwerker, en Maria, e simpel mesejoenk. Volgens 't [[Christndom]] wos Maria bevrucht deurn Eiligen Giëst. Zen 'echtn' voader is dus [[Hod]].

=== Leven ===
* Jezus is geboërn in e stalletje in Bethlehem (moa da stoa pertank ni in de Bibel), want Jozef en Maria woarn oenderweuge na 't stad voe de tellinge van de Romeinn.
* E wos stief verstandig, want op ze 12 stoegn ol te discuteern mè de schriftgeliërdn in de Tempel.
* Toen atn 30 wos, ginkn weg van uus. En ad ol rap 12 volgelingn die overol mèjgiegn. E predikte overol roend, e ze woërdn makn'den vele indruk; 't wos oek redelik revolutionair voe dien tied (in 't kort: leest de [[Bergrede]]).
* Jezus adde viean. Op d'iërste plekke de Romeinsje bezetter, want die kostn gèn populaire figuurn verdroagen, benauwd da ze woarn da die mens 't volk zoud oproepn om te revolteern. Moar oek de Giëstelik'n overied van 't land wos teg'n Jezus: e tastte nunder gezag an.
* Utendelik ist'n ter doëd gebracht an 't krus. E straffe die de Romeinn olliëne voe de grotste krapuuls reseveerndege.

[[Category:Christndom]]
