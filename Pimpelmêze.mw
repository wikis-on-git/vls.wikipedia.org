{{Taxobox
|afbeelding=Blue Tit aka.jpg|grootte=230px
|afbeeldingtekst=E pimpelmêze
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Aves]] (Veugels)
|orde=[[Zangveugels|Passeriformes]] (Zangveugels)
|familie=[[Paridae]] (Echte mêezn)
|geslacht=''[[Parus]]'' 
|w-naam=''Parus caeruleus''
|auteur=[[Carolus Linnaeus|Linnaeus]]
|datum=1758
}} 
'''Pimpelmêezn''' zyn klêne zangveugeltjes, die wel trekkn up [[kôolmeze|koolmêezn]], mo wel e bitje klinder zyn. In de wienter kuj ze vele zien aj teetn legt of angt (oapenotjes en vetbolln).

==Uutzicht==
Pimpelmêzetjes komn mor e grôte 10 cantmeiter. 

Ze zyn schône ekleurd, me nunder [[geel|gilf]] buuksje en nundern rik en nunder vlerkn die blauw en groene zyn. Nunder koptje is wit met e bitje zwort (oendermêer e strieptje over nunder oogn). De boovnkant van nundern kop is blauw.

==Verspreidieng en leefgebied==
Pimpelmêezn komn vôorn in bykan hêel [[Europa]] toet in't zuudn va Scandinoavje en in 't westn van Azië. De mêeste trekkn in de wienter nie no't zuudn. 

Eigentlik zyn't busveugels, mor oendertusschn komn ze e bitje overol vôorn, in de wienter oek vele in ovetjes woa datter teetn upangn is. 't Zyn echte akroboatn, die stief goed an gevulde zaksjes kunn angn. 

==Leevnswyze==
===Teetn===
Z'eetn juuste lyk koolmêezn en de mêeste aar mêezn olle sôortn zoadn (mor oek oapenotjes) en vele sôortn fernient, zeker anze joengn en. 

In [[Iengeland]] zyn der die mekflosschn oopn doen (van die oede modelln die up de zulle stoan) voen't vet die der vanboovn updryft.

===Vôortplantienge===
Ze moakn nunder nest in olle sôortn gatjes en ze leggn oek gemakkelik eiers in nestkassn (met e gatje die te klêne is voe koolmêezn). Ze moakn e zocht nestje va mos, oar, wulle en pluumtjes. Ze leggn oengeveer 8 eiers, mo't kun der mêer zyn. Oltemets leggn der mêer of 1 wuvetjes in't zeste nest.
 
[[Category: Zangveugels]]

[[nl:Pimpelmees]]
