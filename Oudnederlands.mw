{{Toalbox|
| noame = Oudnederlands
| ploatje = oldDutcharea.png
| fototekst = 't Oudnederlands toalgebied
| toalgebied = +/- de [[Lege Landn]]
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
| toalfamilje4 = [[Nederfrankisch]]
| periode = 500 - 1150
| voorloper = [[West-Germoans]]
| upvolgers = [[Middelnederlands]]
| iso639-3 = odt
}}
''''t Oudnederlands''' es d'oudste toalfoase van et [[Algemêen Nederlands|Nederlands]] en lopt à peu près van 500 n.C. tot 1150 n.C.

==Oorsproung==
In de vierde en vuufde eeuwe n.C. èn d'r em en poar drastische veranderiengn voorgedoane die nie t'overziene gevolgn addn vo de platselikke toaltoestand:
* de ineenstortienge van 't West-[[Romeinsche Ryk]]
* de involln en uutzwermiengn van Germoansche stammn in West- en Middn-Europa
* de overtocht van de Germoansche stammn ([[Angeln]] en [[Saksn]]) vanuut Noord-Duutsland en Denemarkn noa 't Iengelsche schiereiland
* de [[Oogduutsche klankverschuvienge|twidde Germoansche of Oogduutsche klankverschuvienge]] die begoste by de meest zudelik gelegen Germoann round d'Alpn, en geleidelik an uptrok noa 't noordn.

Deur die veranderiengn begost et [[West-Germoans]] sterke lokoale afwykiengn te vertoonn en wos d'r tegen 500 n.C. van en West-Germoansche eeneidstoale gin sproake nie mè. Vanof toun kunn me spreekn van [[Oudiengels]], [[Oudsaksisch]], [[Oudfries]], [[Oudoogduuts]] en [[Oudnederfrankisch]].

==Oudnederfrankisch of Oudnederlands?==
't Oudnederfrankisch bestound uut twee variantn: '''Oudwestnederfrankisch''' en '''Oudoostnederfrankisch'''.

't Oudwestnederfrankisch es de voorloper van et [[Middelnederlands]]e [[Vlams]] en [[Broabants]].</br>
't Oudoostnederfrankisch es de voorloper van et [[Limburg]]s en van de dialectn van et [[Rynland]]. Oudoostnederfrankische tekstn zyn dikkers moeilik t'ounderscheen van [[Oudsaksisch]].

Wuk es nu 't verband tusschn Oudnederfrankisch en Oudnederlands? Lik voorloper van et moderne Nederlands komt ollene et Oudwestnederfrankisch in anmerkienge want 't Limburgs en 't Rynlands èn nie (of nauweliks) deelgenoomn an de vormienge van et Standaardnederlands. 

Toch es Oudoostnederfrankisch meestol ook by 't Oudnederlands gerekend. En d'r es doar ne styf goein praktischn reedn voorn: de gekende Oudnederlandsche tekstn zyn byna ollemoale in 't Oudoostnederfrankisch geschreevn. Da wos toun ook 't dialect van [[Oakn]], et politieke en culturele centrum van 't ryk van keizer [[Karel de Grote]] in de 9e eeuw. Vo edendoagse Duutsche filoloogn es 't nie evident om Oudoostnederfrankisch tot et Oudnederlands te rekenen.

't Meugelik gevoar an den term Oudnederlands es dat die zou keun geïnterpreteerd zyn lik ne voorloper van de toale van et [[Groafschap Vloandern]] of van (en deel van) de [[Nederlandn]]. Moa van Vloandern of de Nederlandn wos d'r tusschn 500 n.C. en 1000 n.C. elegansn gin sproake. Oudnederfrankisch moetn me nie associeern mè en stoatkundige eeneid moa wel mè de toale van de Frankische stammn, vanof 500 n.C., die nie an de [[Oogduutsche klankverschuvienge]] èn deelgenoomn. Under ryk (et <i>Frankenryk</i>) log verpreid over wuk da nu [[België]], [[Olland]], [[Luxemburg]], [[Vrankryk]] en [[Duutsland]] es.

Da stoat toun nog los van de vroage woa da in de vroege middeleeuwn de grenze lag tusschn et [[Nederfrankisch]] en et [[Middelfrankisch]] da wel deelnam aan d'Oogduutsche Klankverschuvienge en doarom deel uutmakte van et [[Oudoogduuts]].

==Geogroafische spreidienge==
[[Ofbeeldienge:Kaartfransvlaanderen.jpg|thumb|right|Germoans-Romoanse toalgrenze in de vroege middeleeuwn]]

De vroage es dus woa da 't Oudnederlands juste gesprookn i gewist. Eigentlik es da nog osan e groot radsel. De [[Frankn]] (die van [[Clovis]]) sproakn e Germoans dialect, et '''Frankisch''', en ield'n heel [[Gallië]] bezet. Moa da wil absoluut nie zeggn da heel Gallië toun Frankisch of Oudnederlands sprak. Want de Rominsche soldoatn woarn wel were verdreevn na Rome, veel welgestelde Galliërs addn de maniern van leevn en de toale van de Rominsche bezetter overgenoomn, surtout in 't zuudn. 

En zyder woarn nie van plan da zo moa te verandern, want de Rominse cultuur stound nog osan in oog anzien, ook by de Germoann die under gewunten zels dikkers overpaktn. 

Toalistorici goan d'r van uut da ollene moa de bevolkienge in 't noordn van Gallië overwegend Germoans goat gewist èn, en da de geromaniseerde zudelikke inweuners nooit et Frankisch overgepakt èn. Integendeel, de Germoans-Romoanse toalgrenze es de komende eeuwn bluuvn upschuuvn na 't noordn.

Ze leidn dat of uut 't feit da 
#je ollene in 't noordn van [[Vrankryk|Vrankryk]] ne boel oude pleksjes vindt die e Germoansche noame èn
#d'r moa letter Oudfransche woordn zyn die nen Frankischn (Oudnederlandschn) oorsproung èn

==En poar toalkenmerkn==
{| style="border-spacing:0px;margin:0px -8px"
<!-------------------------------------
Ier begunt de kolonne lienks
---------------------------------------->
|class="MainPageBG" style="width: 50%; border: 1px solid #cedff2; background-color: #ffffff; vertical-align: top" | 
<div style="margin: 12px 48px; text-align: left;">
{| width="100%" cellpadding="2" cellspacing="50" style="vertical-align:top; background-color:#ffffff" 

===uutvol van intervocoale h===
*ONed. ''a'' ↔ Got. ''ahva'' (water)
*ONed. ''fē'' ↔ OS ''fehes'' (vee)
*ONed. ''sian'' ↔ Got. ''saihvan'' (zien)


===uutvol van h anlautend voor consonant===
*ONed. ''ruopan'' ↔ Got. ''hropan'' (roepen)
*ONed. ''wat'' ↔ OI ''hwæt'' (wat)


===th wordt d===
Es et gevolg van de vierde foaze van de [[twidde Germoansche klankverschuvienge]] da 't Oudnederlands èt oundergoan.

*ONed. ''dencon'', [[Wachtendonckse Psalmn|W.Psalmn]] (round 900) ''thencon'', OS ''thenkian'' (denken)
*ONed. ''erda'', W.Psalmn ''ertha'', OS ''erða'' (aarde)
*ONed. ''bruder'' < ''bruother'', Got. ''broþar'' (broeder)

===f wordt v===
*ONed. ''vogala'' ↔ Got. ''fugls'' (vogel)


===ft wordt ht===
*ONed. ''sahti'' ↔ OI ''softe'' (zacht)
*ONed. ''ahter'' ↔ OOD ''after'' (achter)
|-
|}
<!-------------------------------------
Ier begunt de kolonne reks
---------------------------------------->
|class="MainPageBG" style="border:1px solid #cedff2; background-color:#ffffff; vertical-align:top"| 
<div style="margin: 12px 48px; text-align: left;">
{| width="100%" cellpadding="2" cellspacing="1" style="vertical-align:top; background-color:#ffffff; "

===diftounge ai wordt lange e voor r/w, anders ei===
*ONed. ''sēo'' ↔ Got. ''saiws'' (zee)
*ONed. ''mēro'' ↔ Got. ''mairra'' (meer)
*ONed. ''stein'' ↔ Got. ''stains'' (steen)


===diftounge au wordt lange o voor r/h, anders ou===
*ONed. ''hōren'' ↔ Got. ''hausjan'' (horen)
*ONed. ''ouga'' ↔ Got. ''augo'' (oog)


===lange e wordt diftounge ie===
*ONed. ''hiera'' ↔ Got. ''hēr'' (hier)


===lange o wordt diftounge uo===
*ONed. ''fuot'' ↔ Got. ''fōtus'' (voet)


===Auslautverhärtung===
Stemhebbende medeklienkers zyn stemloos an 't ende van e word.
*ONed. nom. ''wort'', gen. ''wordes'' (woord)
*ONed. imp. ''gif!'', inf. ''gevon'' (geven)
*ONed. acc. ''weh'', dat. ''wege'' (weg)
|}
|}

<u>Legende</u>: Got. = Gotisch, OI = Oudiengels, OOD = Oudoogduuts, OS = Oudsaksisch, ONed. = Oudnederlands.

==Oudnederlands Woordenboek==
't '''INL''' ''(Instituut voor Nederlandse Lexicologie)'' es en poar joar geleedn begunn mè 't inventariseern van olle Oudnederlands materioal om da te verwerkn in ne Oudnederlandschn woordnboek. De publicoasje es voorziene voor 2008.

't Oundertusschn verzoamelde '''Corpus Oudnederlands''' es on line vry te roadpleegn up de website van 't INL (zie [[#Externe koppeliengn]]).

==Oudnederlandsche tekstn==
===Malbergse glossen (6e eeuwe)===
De redactie van 't '''Oudnederlands Woordnboek''' anziet 't volgende zinnetje lik 't oudste Nederlands zinnetje.

<i>maltho thi afrio lito</i>

'ik zegge joe: ik moake jou vry, oafvryen'

't Es afkomstig uut de <i>Lex Salica</i>, e Latyns document woarin veel losse woordn in de marge zyn geschreevn die zounder twyfel Oudnederlands zyn.

===Utrechtse doopbelofte (ende 8e eeuwe)===
Er bestoan drie versies van de '''doopbelofte''': twee Saksische en e Frankische (of Oudnederlandsche). Dat es d'Oudnederlandsche, de tekst tusschn rechte oakn es Latyn.

<i>Forsachistū [diabolae]? [& respondet:] ec forsacho [diabolae].</br>
end allum diobolgelde? [respondet:] end ec forsacho allum diobolgeldae.</br>
end allum dioboles uuercum? [respondet:] end ec forsacho allum dioboles uuercum and uuordum, Thunaer ende Uuōden ende Saxnōte ende allum thēm unholdum, thē hira genōtas sint.

<i>Gelōbistū in got alamehtigan fadaer?  ec gelōbo in got alamehtigan fadaer.</br>
Gelōbistū in Crist, godes suno?  ec gelōbo in Crist, gotes suno.</br>
Gelōbistū in hālogan gāst?  ec gelōbo in hālogan gāst.</br>


'Verzoak je gy an den duvel? En je gift lik antword: ik verzoake an den duvel.</br>
en an olle duvelsdienstn? je gift lik antword: en ik verzoake an olle duvelsdienstn.</br>
en an olle werk'n van den duvel? je gift lik antword: en ik verzoake an olle duvelswerkn en -woord'n, an Donar en an Wodan en Saksnote en an olle demoonn die under gezelln zyn.

Geloof je gy in God den Almachtigen Voader? Joa'k, ik gelove in God den Almachtigen Voader.</br>
Geloof je gy in Christus, de Zeune van God? Joa'k, ik gelove in Christus, de Zeune van God.</br>
Geloof je gy in den Illigen Geest? Joa'k, ik gelove in den Illigen Geest.'

===Nederrynse bezweiriengsformules (9e eeuwe)===
In de vroege middeleeuwn woarn '''bezweiriengsformules''' en '''toverspreukn''' e gebrukelyke methode om ziektes of misère te bestrydn. Ofwel roepn ze [[God]] an, ofwel roepn ze heidense goodn an lik [[Donar]] of [[Wodan]].

Dizze '''peirdebezweirienge''' dateert uut de 9e eeuwe en es ofkomstig uut de streke van [[Keuln]]. De tekst zou ook Oudsaksisch kun zyn.

<i>Visc flōt aftar themo uuatare, verbrustun sīna vetherun.</br>
Thō gihēlida ina ūse druhtin: The selvo druhtin,</br>
Thie thena visc gihēlda, thie gihēle that hers theru spurihelti.</br>
Amen.
</i>

'Ne vis zwom deur et woater, zyn vinn'n broak'n.</br>
Toun genas uuzn Ere em. Dezelstn Ere,</br>
Die den vis genas, geneze 't peird van 't mank'n !'


Ook by dizze '''toverspreuke tegen wormn''' ''(wormbezweirienge)'' es 't moeilik uut te moakn oe d'n tekst Oudnederlands of Oudsaksisch es.

<i>Ganc ūt, nesso, mid nigun nessiklīnon,</br>
ūt fana themo marge an that bēn,</br>
fan themo bēne an that flēsg,</br>
ūt fan themo flēsgke an thia hūd,</br>
ūt fan thera hūd an thesa strāla.</br>
Drohtin, werthe sō!’
</i>

'Kruup d'r uut, wurm mè negen wurmptjes,</br>
uut van et merg noa 't been,</br>
van 't been noa 't vlees,</br>
uut van 't vlees noa 't vel,</br>
uut van 't vel noa dizze pyle.</br>
Ere, zo zy 't !'

===Wachtendonckse Psalmn (ca. 900)===
Zie <i>[[Wachtendonckse Psalmn]]</i>.

===West-Vlams zinnetje (ende 11e eeuwe)===
[[Ofbeeldienge:Hebban.jpg|frame|right|'''quid expectamus nu(nc?). Abent omnes uolucres nidos inceptos nisi ego e tu. Hebban olla uogala nestas bigunnan hinase hi(c) (e)nda thu ...uug....mb ada....e nu. Rectar celi nos exuadi ut dignare nos saluare'''. ]]

''Hebban olla vogala nestas hagunnan hinase hic enda thu. Wat unbidat ghe nu?</br>
''Abent omnes uolucres nidos inceptos nisi eg et tu. Quid expectamus nunc

'Olle veugels èn nestn begunn tenzy ik en gy. Up wuk wacht je gynder nu?'


Da zinnetje es per toeval ountdekt gewist in 1932 in Oxford. Ounderzoek van 't perkament en van de plekke van de vounste wees uut dat et zou geschreevn gewist èn deur nen West-Vlamschn monnik die in Kent (Zuud-Iengeland) up bezoek wos. 't Fragment zou dus Oudwestnederfrankisch zyn. De latste joarn zyn der specialistn die beweirn dat et Oudkents (dus Oudiengels) zou zyn. Moa veel verschil en makt et eigentlik nie want in dien tyd wos d'r bykans gin verschil tusschn Oudiengels en Oudnederlands. Sprekers van die toaln kostn mekoar styf goed verstoan.

Veel menschn èn up schole geleerd da datte 't oudste Nederlands zinnetje zou zyn. Gelukkig es 't er deur de ernieuwde belangstellienge vo uus oudste Nederlands oundertusschn vele veranderd, en weetn me nu da datte nie juste en es.

===Centroal-Frankischn Rymbybel (begun 12e eeuwe)===
Zie 't artikel over den <i>[[Centroal-Frankischn Rymbybel]]</i>.

===Lofvers Munsterbilzen (olverwege 12e eeuwe)===

In e handschrift da ofkomstig es uut et vrouwenklooster van Munsterbilzen (Belgs [[Limburg]]) stoat er e lyste mè de noamn van kloosternunn. De lyste endigt mè een van de latste utiengn van et Oudnederlands:

''Tesi samanunga vvas edele unde scona''</br>
''& omnivm virtutum pleniter plena.''

'Dizze verzoamelienge wos edel en schone</br>
en doaby ook zo deugdzoam'

==Referensjn==
*A. Quak & J.M. van der Horst, ''Inleiding Oudnederlands'', Universitaire Pers Leuven, 2002, ISBN 90 5867 207 7
*Maurits Gysseling m.m.v Willy Pijnenburg, ''Corpus van Middelnederlandse teksten (tot en met het jaar 1300) reeks II: Literaire handschriften, deel 1: Fragmenten'', Martinus Nijhoff, 's-Gravenhage, 1980, ISBN 90 247 2327 2

==Externe koppeliengn==
*[http://www.onzetaal.nl/kalender/records/r2308.php Onze Taal: het eerste Nederlandse woord]
*[http://www.tst.inl.nl INL: Corpus Oudnederlands Online]
*[http://www.inl.nl/onw/literatuur-vogala.html INL: Hebban olla uogala ...]
*[http://www.dbnl.org/tekst/wink002ontw01_01/wink002ontw01_01_0015.htm DBNL: Oudste poëzie van de bewoners der Nederlanden]
*[http://www.dbnl.org/tekst/scho074oudn01/scho074oudn01_001.htm DBNL: Een Oudnederlandse zin uit de elfde eeuw]
*[http://www.ned.univie.ac.at/publicaties/taalgeschiedenis/nl/anltexte.htm Universität Wien: Oudnederlands - de overgeleverde teksten]
*[http://titus.uni-frankfurt.de/texte/etcs/germ/asachs/klasdkm/klasd.htm?klasd003.htm TITUS-project: Visc flôt aftar themo uuatare]

{{Streektoale|Werviks}}

[[Categorie:Nederfrankische toale]]
[[Categorie:Oudnederlandsche literatuur]]

[[nl:Oudnederlands]]
[[de:Altniederländisch]]
[[en:Old Dutch]]
[[fi:Muinaishollanti]]
