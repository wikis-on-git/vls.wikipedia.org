't Oudnederlans es d'oudste toalfoase van et [[Nederlans]] en lopt a peu près van 500 n.C. tot 1150 n.C.


==Oorsproeng==
In de vierde en vuufde eeuwe n.C. èn d'r em en poar drastische veranderiengn voorgedoane die nie t' overziene gevolgn add'n vo de platselike toaltoestand:
*de ineenstortienge van 't [[West-Rominse Ryk]]
*de involln en uutzwermiengn van Germoansche stamm'n in West- en Midden-Europa
*de overtocht van Germoansche stamm'n ([[Angeln]] en [[Saks'n]]) vanuut Noord-Duutsland en Denemarken noa 't Iengelsche schiereiland
*de tweede of Oog-Duutsche klankverschuvienge die begost bie de meest zudelyk gelegen Germoan'n rond d' Alpen, en geleidelyk an uptrok noa 't noord'n

Deur die veranderiengn begost et [[West-Germoans]] sterke lokoale afwykieng'n te vertoon'n en wos d'r tegen 500 n.C. van en West-Germoansche eeneidstoale gin sproake mè. Vanof ton kunnn'n me spreek'n van [[Oudiengels]], [[Oudsaksisch]], [[Oudfries]], [[Oudoogduuts]] en [[Oudnederfrankisch]].

't Oudnederfrankisch bestond uut twee variant'n: '''Oudwestnederfrankisch''' en '''Oudoostnederfrankisch'''.

't Oudwestnederfrankisch es de voorloper van et [[Middelnederlans]] en es dus synoniem voe '''Oudnederlans'''.</br>
't Oudoostnederfrankisch es de voorloper van de Limburgsche dialect'n, dus in feite es datte '''Oudlimburgs'''.

==Geogroafische spreidienge==
[[Ofbeeldienge:Kaartfransvlaanderen.jpg|thumb|right|Germoans-Romaanse toalgrenze in de vroege middeleeuwn]]

't Es nog oessan e groot radsel woa da 't Oudnederlans juuste gesprook'n è gewist. De [[Frank'n]] (die van [[Clovis]]) sproak'n e Germoans dialect, et '''Frankisch''', en ield'n heel [[Gallië]] bezet. Moa da wil absoluut nie zegg'n da heel Gallië toen Frankisch of Oudnederlands sprak. Want de Rominsche soldoat'n woarn wel were verdreevn na Rome, veel welgestelde Galliërs add'n de maniern van leev'n en de toale van de Rominsche bezetter overgenoomn, surtout in 't zuud'n. 

En zider woarn nie van plan da zo moa te verandern, want de Rominse cultuur stond nog oessan in oog anzien, ook bie de Germoan'n die under gewunten zels dikkers overpakt'n. 

Toalistorici goan d'r van uut da ollene moa de bevolkienge in 't noord'n van Gallië overwegend Germoans goat gewist èn, en da de geromaniseerde zudelyke inweuners nooit et Frankisch overgepakt ein. Integendeel, de Germoans-Romaanse toalgrenze es de komende eeuwn bluuvn upschuuv'n na 't noord'n.

Ze leid'n dat of uut 't feit da 
#je ollene in 't noord'n van [[Vrankrik]] ne boel oude pleksjes vind die e Germoansche noame èn
#d'r moa letter Oudfransche woord'n zin die nen Frankischn (Oudnederlanschn) oorsproeng èn

==En poar toalkenmerk'n==
{| style="border-spacing:0px;margin:0px -8px"
<!-------------------------------------
Ier begunt de kolonne lienks
---------------------------------------->
|class="MainPageBG" style="width: 50%; border: 1px solid #cedff2; background-color: #ffffff; vertical-align: top" | 
{| width="100%" cellpadding="2" cellspacing="5" style="vertical-align:top; background-color:#ffffff" 

===uutvol van intervocoale h===
*ONed. ''a'' ↔ Got. ''ahva'' (water)
*ONed. ''fē'' ↔ Oudsaks. ''fehes'' (vee)
*ONed. ''sian'' ↔ Got. ''saihvan'' (zien)

===uutvol van h anlautend voor consonant===
*ONed. ''ruopan'' ↔ Got. ''hropan'' (roepen)
*ONed. ''wat'' ↔ OEng. ''hwæt'' (wat)

===th wordt d===
*ONed. ''tant'' ↔ OEng. ''toþ'' (tand)
*ONed. ''bruder'' ↔ Got. ''broþar'' (broeder)

===f wordt v===
*ONed. ''vogala'' ↔ Got. ''fugls'' (vogel)

===ft wordt ht===
*ONed. ''sahti'' ↔ OEng. ''softe'' (zacht)
*ONed. ''ahter'' ↔ OHgDu. ''after'' (achter)
|-
|}
<!-------------------------------------
Ier begunt de kolonne reks
---------------------------------------->
|class="MainPageBG" style="border:1px solid #cedff2; background-color:#ffffff; vertical-align:top"| <div style="margin: 4px 4px 2px 4px; text-align: left;">
{| width="100%" cellpadding="2" cellspacing="1" style="vertical-align:top; background-color:#ffffff; "

===diftong ai wordt lange e voor r/w, anders ei===
*ONed. ''sēo'' ↔ Got. ''saiws'' (zee)
*ONed. ''mēro'' ↔ Got. ''mairra'' (meer)
*ONed. ''stein'' ↔ Got. ''stains'' (steen)

===diftong au wordt lange o voor r/h, anders ou===
*ONed. ''hōren'' ↔ Got. ''hausjan'' (horen)
*ONed. ''ouga'' ↔ Got. ''augo'' (oog)

===lange e wordt diftong ie===
*ONed. ''hiera'' ↔ Got. ''hēr'' (hier)

===lange o wordt diftong uo===
*ONed. ''fuot'' ↔ Got. ''fōtus'' (voet)
|}
|}

==Oudnederlands Woordenboek==
't '''INL''' ''(Instituut voor Nederlandse Lexicologie)'' es en poar joar geleed'n begunn'n mè 't inventariseern van olle Oudnederlansch materioal om da te verwerk'n in ne Oudnederlanschn woord'nboek. De publicoasje es voorziene voor 2008.

't Ondertusschn verzoamelde '''Corpus Oudnederlands''' es on-line vrie te roadpleeg'n up de website van 't INL (zie [[#Externe koppeliengn]]).

==Oudnederlansche tekst'n==
===Malbergse glossen (6e eeuwe)===
De redactie van 't '''Oudnederlands Woord'nboek''' anziet 't volgende zinnetje lik 't oudste Nederlans zinnetje.

<i>maltho thi afrio lito</i>

'ik zeg je: ik maak je vrij, halfvrije'

't Es afkomstig uut de <i>Lex Salica</i>, e Latins document woarin veel losse woord'n in de marge zin geschreev'n die zonder twyfel Oudnederlans zyn. 


===Utrechtse doopbelofte (ende 8e eeuwe)===
Er bestoan drie versies van de doopbelofte: twee Saksische en e Frankische (of Oudnederlansche). Dat es de Oudnederlansche, de tekst tusschn rechte oak'n es Latin.

<i>Forsachistū [diabolae]? [& respondet:] ec forsacho [diabolae].</br>
end allum diobolgelde? [respondet:] end ec forsacho allum diobolgeldae.</br>
end allum dioboles uuercum? [respondet:] end ec forsacho allum dioboles uuercum and uuordum, Thunaer ende Uuōden ende Saxnōte ende allum thēm unholdum, thē hira genōtas sint.

<i>Gelōbistū in got alamehtigan fadaer?  ec gelōbo in got alamehtigan fadaer.</br>
Gelōbistū in Crist, godes suno?  ec gelōbo in Crist, gotes suno.</br>
Gelōbistū in hālogan gāst?  ec gelōbo in hālogan gāst.</br>


'Verzaak je aan de duivel? En hij geve ten antwoord: ik verzaak aan de duivel.</br>
en aan alle duivelsdienst? hij geve ten antwoord: en ik verzaak aan alle duivelsdienst.</br>
en aan alle werken van de duivel? hij geve ten antwoord: en ik verzaak aan alle duivelswerken en -woorden, aan Donar en aan Wodan en Saksnoot en aan alle demonen die hun gezellen zijn.

Geloof je in God de almachtige Vader?</br> Ik geloof in God de almachtige Vader.</br>
Geloof je in Christus, de Zoon van God?</br> Ik geloof in Christus, de Zoon van God.</br>
Geloof je in de Heilige Geest?</br> Ik geloof in de Heilige Geest.'


==Externe koppeliengn==
*[http://www.inl.nl Instituut voor Nederlandse Lexicologie]
*[http://www.tst.inl.nl Corpus Oudnederlands Online]

[[Categorie:Toale]]
