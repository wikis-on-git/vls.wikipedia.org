'''Wiendoale''' es een parochie van [[Toeroet]]. Wiendoale es vôorol bekend voo zin kastêel: het [[Kastêel van Wiendoale]].

==Geschiedenisse==
Een zekere Zustre Blanca eet ooit gezeidt: "tja, da volk van 't Geuznbus, dat eet de noame uut eeke gekapt te zien: nie gesnoeid, met het erte ip d' anden. Moar da volk had wel een erte van koekebroad, zuk een da ze zelve moakn en goe suukeren."

Wiendaele is gegroeid van in 't Geuznbus, noa de top van 'Wiendaele Berg', geschid deur een oede spoarweg (nu: de oede tringroete), in de schoaduw van 't middeleeuwse kastjeel van de 'Matthieus de Wynendaele'. 

Tis in Wiendaele dat Marja van Bourgondië van eur pèrd is gevooln, en woa dat Leopol III de capituloatje teegn Duutsland eet getekend.

't Geuznbus werd ip 30 mei 1912 officieel deur een koninkliek decreet in 't Stoatsblad toet 'Parochie Wiendaele' verheevn. Den dag doarachter oentvieng de Toeroetse dekenieje een brief van den Biskop voa da te bevestign. De 5de juni 1912 benoemde Mgr. Waffelaert Camiel Meysmans toet paster. (Camiel Meysmans stoend in de volksmoend gekend als 'stoete Koarel') De volgende pasters woarn benoemd: Georges Deroulez (1923), Prosper Moncarey (1925), Alberic Deleu (1933), Jozef Neirynck (1938), August Willems (1961) en Paul Depondt (1981). Diene latst'n verliet de parochie in 2001, en was azoa de latste paster van Wiendaele.

At de parochie ipgericht werd in 1912, werd er zeere een noadkerke gebouwd (wuk da nu de parochiezoale is), en da werd ip de 25sten oktober van da joar ingewied. Toet tonne had het schooltje van 't Geuznbus - nu geleegn in de Schoolstroate - als noadkerke gefungeerd. 

De hudige Sint-Jozefskerke kwam ter pas oender de vierde paster, Alberic Deleu. Ip 4 juni 1936 werd het Neo-Romoanse gebouw deur Mgr. Lamiroy ingezegend. De noame van de klokke was 'Koarel', genoemd noa Koarel de Goein, de twidde patroan van Wiendaele.

[[Categorie: Toeroet]]
