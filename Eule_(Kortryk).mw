{{wrapper}}
|[[Ofbeeldienge:Tineke van eule.jpg|thumb|Stanbeeld van Tineke van Eule ip Euleplatse]]
|-
|[[Ofbeeldienge:Plakkaat stijn streuvels.jpg|thumb|Plakkaat an 't geboortuus van [[Stijn Streuvels]]]]
|-u
|}

'''Eule''' ([[Nederlands]]: ''Heule'') es een [[dêelgemêente]] van [[Kortryk]] en es omgeevn deur [[Bissegem]], [[Gullegem]], [[Lendlee]] en [[Kuurne]]. 

==Olgemêen==
Eule èt een ippervlakte van 1169 [[ha]] en telt 10.204 inweuners (cyfers 2003). 't Dorpke [[Sint-Katrien|Sente]] (Sente Katrine/ Sente) ligt ip de grenze me Kuurne en Lendlee. D'Eulebeke dankt eure noame an de gemêente Eule deurda de beke 't langst ip 't grondgebied van de gemêente Eule lopt. 

== Attraksjes ==
* De [[Sint-Eutropiuskerke]], gebouwd in [[1542]]-[[1543]], met de sinds 1937 beschermde [[kerketorre]]
* In het park stoan d'er drie ipmerkelyke [[moerascypres|moerascypressen]] (''Taxodium distichum''), vlakby 't monument vo [[Stijn Streuvels]] van Jan  Vandekerckhove dat ip 3 oktober 1971 plechtig werd ingehuldigd. 
* In Eule stoat den ênigsten overgebleevn vlaszwiengelmeulne van Europa, de [[Preetjes meulne]].
* Langen tyd èt in de Peperstrate het [[Curiosamuseum]] bestoan, dat in zyn ôogdaagn hêle [[buus|bussn]] met toeristn trok
* De Warandekapelle, eirbouwd in 1742, e lokaal bedevaartsôord
* Ieder joare in 'twidde weekend va [[september]]: de Tinekesfêestn

==Tineke van Eule==
't Volksliedje ''Tineke van Eule'' dankt ze noame an dit dorp. Den tekst wier geschreevn deur [[René De Clercq]]. Ip ne goeien dag è'tie zin gedicht an Emiel Ullebroeck gegeevn en den dienen è't er een mezikske bie geschreevn. Olle joare werden der in 't twidde weekend van september nog ''Tinekesfêesten'' g'organiseerd. Binst die fêestn weird'er een nieuw Tineke gekoozn. Da moet een freule van Eule zin, liefst een moagde. Binst de Tinekesfêesten zyn d'er ôok de zoagezeie "stôotn van Eule". De beste "stôot" krygt ne prys. In 't verleden woaren die stôotn dikkels polletiek getint en de flikken va Kortryk kwoamn regelmoatig orde ip zoakn stelln. 
{{wikisource|Tineke van Heule|nl}}

==Geboorn of ipgegroeid in Eule==
* [[Stijn Streuvels]] (1871-1969), skryver
* [[Brigitte Becue]], zwemster

==Ofbeeldiengn==
<gallery>
Ofbeeldienge:Kasteel goethals.jpg|Kastêel van Goethals, voormalig gemêentuus
Ofbeeldienge:Kasteel goethals koetshuis.jpg|Koetsuus van 't kastêel van Goethals, tegenwoordig de bibliotheke van Eule
Ofbeeldienge:Ouders gezelle.jpg|Gedenkploate van d'ouders van [[Guido Gezelle]] an de Sint-Eutropiuskerke. Ze woaren alletwêe van Eule.
</gallery>

== Externe koppeliengn ==
* [http://users.pandora.be/johan.roelstraete/hkheule.htm Heule] (niet officiële website)
* [http://users.pandora.be/johan.roelstraete/hkheuletineke.htm Liedjestekst Tineke van Eule]
* [http://www.tinekesfeesten.be/ Tinekesfêesten]

[[Categorie:Plekke in West-Vloandern]]
[[Categorie:Kortryk]]

[[nl:Heule]]
