'''Eule''' (Nederlands: ''Heule'') es een [[dièlhemiènte]] van [[Kortrik]] en es omheevn deur [[Bissehem]], [[Hullehem]], [[Lendelee]] en [[Kuurne]]. 

==Olhemjèn==
Eule é een ippervlakte van 1169ha en telt 10.204 inweuners (ciffers 2003). Het dorp [[Sint-Katrien|Sente]] (Sente Katrine/ Sente) ligt ip de grenze me Kuurne en Lendelee. D'Eulebeke dankt eure noame aan de hemiènte Eule deurda de beke het langst ip het grondgebied van de hemiènte Eule stroomt. 

== Attraksjes ==
* In het park stoan d'er drie ipmerkelike [[moerascypres|moerascypressen]] (''Taxodium distichum'').
* In Eule stoat den jinigsten vlaszwingelmeulen van Europa, genomd [[Preetjes meulen]].

==Tineke van Eule==
Het volksliedje ''Tineke van Eule'' dankt zinne noame an dit dorp. Den tekst wier geskreevn deur René De Clercq. Ip ne goeien dag è'tie zin hedicht an Emiel Ullebroeck heheevn en den dienen è't er een mezikske bie geskreevn.
Oale joare werden der in 't twidde weekend van september nog ''Tinekesfjisten'' g'organiseerd. Binst die fjisten wert'er een nieuw Tineke gekoozn. Da moet een freule van Eule zin, liefst een moagde. Binst de Tinekesfjisten zin d'er wok de zwogenomde "stootn van Eule". De beste "stoot" krigt ne pris. In't verleden woaren die stootn dikkels politik getint en de flikken van Kortrik kwoamn reehlmoatih orde ip zoakn stelln. De wederipstandinge van café de Grisperre was het dieptepunt in die onlustn.
{{wikisource|Tineke van Heule|nl}}

==Geboorn of iphehroeid in Eule==
* [[Stijn Streuvels]] (1871-1969), skrivver
* [[Brigitte Becue]], zwemster

== Externe links ==
* [http://users.pandora.be/johan.roelstraete/hkheule.htm Heule] (niet officiële website)
* [http://users.pandora.be/johan.roelstraete/hkheuletineke.htm Liedjestekst Tineke van Eule]
* [http://www.tinekesfeesten.be/ Tinekesfjisten]

[[Category: Plekke in West-Vlaondern]]
[[Category:Kortrik]]

[[nl:Heule]]
