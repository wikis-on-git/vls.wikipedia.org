[[Ofbeeldienge:Plakkaat van Verlatinghe.jpg|thumb|right|Eeste blad van et ''Plakkaat van Verlatinge'']]

De ''Plakkaat van Verlatinghe'' (ook wel ''Acte van Verlatinghe'' genoemd) wos de officiële verkloarienge van en deel van de [[Zeventien Provinciën]] woarin dan ze zynder de Spoanschn keunienk [[Filips II van Spanje|Filips II]] nie ne mè erkendn lik under vorst. De verkloarienge wos up [[26 juli]] [[1581]] in [[Den Haag]] oundertekend.

==Plakkaat van Verlatinge==
De plakkoate wos gebaseerd up middeleeuwsche charters die rechtn goavn an de steejn, lik et [[Charter van Kortenberg]] van [[1312]] en de [[Blyde Inkomste]] van [[1356]]. De stoatn verkloardn in die plakkoate da under vorst [[Filips II van Spanje|Filips II]] under rechtn en vryeedn èt geschoundn en verkloarn zynen troon lik ''verloatn''.

==Gebiedn==
In de acte stoan de [[Zeventien Provinciën|gebiedn]] upgesomd die oundertekend èn: 
* [[Ertogdom Broabant]]
* [[Ertogdom Gelre]] en [[groafschap Zutphen]]
* [[Groafschap Vloandern]]
* [[Groafschap Olland]]
* [[Groafschap Zêeland]]
* [[Eerlykeid Friesland]]
* [[Eerlykeid Mecheln]]
* [[Eerlykeid Utrecht]]
* [[Eerlykeid Overyssel]]

De meeste van die stoatn addn under kort doavoorn verboundn in de [[Unie van Utrecht]] ([[1579]]).

==Belang==
In feite wos datte en ounofankelikeidsverkloarienge, die geresulteerd èt in 't ountstoan van de [[Republiek der Verenigde Provinciën|Republiek]] lik ounofankelik land en de [[Tachtigjoarign Oorlog]]. Binst die periode èn de Spanjoarn 't grotste deel van Vloandern en Broabant eroverd. Eén van de gevolgn iervan wos 't ountstoan van de [[generaliteitslandn]] [[Stoats-Vloandern]] en [[Stoats-Broabant]].

Den tekst van de plakkoate èt de loatere ounofankelikeidsverkloariengn g'inspireerd van de [[Broabantsche Omwentelienge]] ([[1789]]-[[1790]]) van de [[Zudelikke Nederlandn]], en van de [[Verenigde Stoatn van Amerika]] van [[1776]].

==Externe koppeliengn==
*[http://nl.wikisource.org/wiki/Plakkaat_van_Verlatinghe Wikisource Volledigen tekst van de ''Plakkaat van Verlatinghe'']
*[http://www.ucl.ac.uk/dutch/self_study_packs/english_language/revolt_one/pages/original.html Over de ''Plakkaat van Verlatinghe'' (in 't Iengels)]
*[http://www.h4.dion.ne.jp/~room4me/docs/abj_dut.htm Nederlandschn tekst mè Iengelsche vertoalienge]

[[Categorie:Geschiedenisse van de Lege Landn]]
[[Category:Verdrag]]

[[de:Plakkaat van Verlatinghe]]
[[en:Act of Abjuration]]
[[es:Acta de abjuración]]
[[fr:Acte de La Haye]]
[[it:Atto di abiura (1581)]]
[[nl:Plakkaat van Verlatinghe]]
