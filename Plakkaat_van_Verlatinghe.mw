[[Ofbeeldienge:Plakkaat van Verlatinghe.jpg|thumb|right|180px|Eeste blad van et ''Plakkaat van Verlatinge'']]

De ''Plakkaat van Verlatinghe'' (ook wel ''Acte van Verlatinghe'' genoemd) wos de officiële verkloaringe van en deel van de [[Verenigde Provinciën]] woarin dan ze zynder de Spoanschn keunink [[Filips II van Spanje|Filips II]] nie ne mè erkendn lik under vorst. De verkloaringe wos up [[26 juli]] [[1581]] in [[Den Haag]] oundertekend, dus kort achter de [[Unie van Utrecht]] ([[1579]]).

==Plakkaat van Verlatinge==
De plakkoate wos gebaseerd up middeleeuwsche charters die rechtn goavn an de steejn, lik et [[Charter van Kortenberg]] van [[1312]] en de [[Blyde Inkomste]] van [[1356]]. De stoatn verkloardn in die plakkoate da under vorst [[Filips II van Spanje|Filips II]] under rechtn en vryeedn èt geschondn en verkloarn zynen troon lik ''verloatn''.

==Gebiedn==
In de acte stoan de [[Zeventien Provinciën]] upgesomd die oundertekend èn: 
* [[Ertogdom Broabant]]
* [[Ertogdom Gelre]] en [[groafschap Zutphen]]
* [[Groafschap Vloandern]]
* [[Groafschap Olland]]
* [[Groafschap Zêeland]]
* [[Eerlykeid Friesland]]
* [[Eerlykeid Mecheln]]
* [[Eerlykeid Utrecht]]
* [[Eerlykeid Overyssel]]

==Belang==
In feite wos datte en ounofankelikeidsverkloarienge, die geresulteerd èt in de [[Tachtigjoarign Oorlog]] en 't ountstoan van de [[Republiek der Verenigde Provinciën|Republiek]] lik ounofankelik land. Binst die periode èn de Spanjoarn 't grotste deel van Vloandern en Broabant eroverd. Eén van de gevolgn iervan wos 't ountstoan van de [[generaliteitslandn]] [[Stoats-Vloandern]] en [[Stoats-Broabant]].

Dienen tekst èt de loatere ounofankelikeidsverkloaringn g'inspireerd van de [[Broabantsche Omwentelinge]] van de [[Zudelikke Nederlandn]] en van de [[Verenigde Stoatn van Amerika]] van [[1776]].

==Externe koppelingn==
*[http://nl.wikisource.org/wiki/Plakkaat_van_Verlatinghe Wikisource Volledigen tekst van de ''Plakkaat van Verlatinghe'']
*[http://www.ucl.ac.uk/dutch/self_study_packs/english_language/revolt_one/pages/original.html Over de ''Plakkaat van Verlatinghe'' (in 't Ingels)]
*[http://www.h4.dion.ne.jp/~room4me/docs/abj_dut.htm Nederlandschn tekst mè Ingelsche vertoalinge]

[[Categorie:Geschiedenisse van de Lege Landn]]
[[Category:Verdrag]]

[[en:Oath of Abjuration]]
[[es:Acta de abjuración]]
[[fr:Acte de La Haye]]
[[nl:Plakkaat van Verlatinghe]]
