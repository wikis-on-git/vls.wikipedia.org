{{plat|Ostends}}

Het provincioal doming '''Raversyde''' is e doming geleegn in de duunn neffest [[Mariakerke (Ostende)|Mariakerke]], dèèlgemèènte van [[Ostende (stad)|Ostende]]. 't Is in [[1988]] opgestart en wor nog alle joarn uutgebouwd.

==Geschiedenisse==
Raversyde es geleegn ip 't voormoalige Keunienklik Doming va [[Leopold II]], die 't stik duunn gekocht et in [[1902]]. In [[1904]] et 'n der een oetn gebouw op loatn bouwen, de zogenoamde ''Noorse Chalet''. De [[Duutschers]] en da gebouw ofgebrookn in den [[Êestn Weireldoorloge|Èèste Wereldorloge]], omdat ze der een kustversterkienge wilde uutbouwn. In den [[Twiddn Weireldôorloge|Twidde Wêreldorloge]] woarn de Duutschers doa were, en schakelden ze 't doming in, in den [[Atlantikwall]]. Achter de [[keuniengskwestje]] is [[prins Karel]] der gon weunn toet in [[1981]], toet dat 'n 't verkocht et an de [[Belgische stoat]]. Sederton is't doming ersteld in zyn vroegere glorie; in [[2000]] is de archeologische site ''Walraversyde'' geoopnd.

==Bezienswoardigeedn==
Olles da me Raversyde te moakn et, e ze pleksje gekreegn in 't doming:
* '''Openluchtmuseum Atlantikwall''': 60 construcsjes ut de [[Twiddn Weireldôorloge|Twidde Wêreldorloge]], verboenn me twi kilometers gangn (ook e klèèn dèèl ut den [[Êestn Weireldoorloge|Èèste Wêreldorloge]]).
* '''Memoriaal Prins Karel''', med et Paviljoen van de Prins, een typisch vissersuuzetje.
* '''Archeologische site Walraversyde''': e voorstellienge van een [[Middelêeuwen|Middelèèuws]] visschersdorp.

==Congressn==
Soms wordn der ook congressn g'oedn: van [[16 november|16]] tot [[19 november]] [[2006]] ging ter byvoorbeeld een internationoal congres deure over de Atlantikwall.

==Ofbeeldiengn==
<gallery>
Ofbeeldienge:Raversiede.jpg|Strange-ezels en consoortn
Ofbeeldienge:Raversiede (6).JPG|Doming Prins Karel
Ofbeeldienge:Raversiede (7).JPG|Geschutsbeddienge
Ofbeeldienge:Raversiede (1).JPG|Geschutsbeddienge met nog e stik artillerie
Ofbeeldienge:Raversiede (2).JPG|Kanong an de binnekant van een bunker
Ofbeeldienge:Raversiede (3).JPG|Gedèèlte van de batterie ''Salzwedel Neu'' in de duunn, dèèl van de [[Atlantikwall]]
Ofbeeldienge:Raversiede (4).JPG|Grondplan van Doming Raversyde
</gallery>

==Externe koppelienge==
*[http://users.pandora.be/alex.deseyne/ Officieeln site]

[[Categorie: Nieuwstn tyd]]
[[Categorie: Ostende]]
[[Categorie: Provincioal domein]]

[[nl:Raversijde (provinciaal domein)]]
