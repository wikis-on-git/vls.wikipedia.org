{{veranderplat|Ostends}}

Het provincioal domein '''Raversyde''' es een doming geleegn in de duunn neffest [[Mariakerke]], dèèlgemèènte van [[Ostende]]. 't Es in [[1988]] opgestart en wor nog ieder joar uutgebouwd.

==Geschiedenisse==
Raversyde es geleegn op 't voormoalige Keunienklik Doming va [[Leopold II]], die 't stik duunn gekocht et in [[1902]]. In [[1904]] et 'n der een oetn gebouw op loatn bouwen, de zogenoamde ''Noorse Chalet''. De [[Duutschers]] en da gebouw ofgebrookn in den [[Èèste Wêêreldorloge]], omdat ze der een kustversterkienge wilden uutbouwn. In den [[Twidde Wêêreldorloge]] woarn de Duutschers doa were, en schaak'lden ze 't doming in, in den [[Atlantikwall]]. Achter de [[keuniengskwestje]] is [[prins Karel]] der gon weunn toet in [[1981]], toet dat 'n 't verkocht et an de [[Belgische stoat]]. Sederton is't doming ersteld in zin vroegere glorie; in [[2000]] is de archeologische site ''Walraversyde'' geoopnd.

==Bezienswoardigeedn==
Olles da me Raversyde te moakn et, e zu pleksje gekreegn in 't doming:
* '''Openluchtmuseum Atlantikwall''': 60 construcsjes ut de [[Twidde Wêêreldorloge]], verboenn me twi kilometers gangn (ook e klèèn dèèl ut den [[Èèste Wêêreldorloge]]).
* '''Memoriaal Prins Karel''', med et Paviljoen van de Prins, een typisch vissersuuzetje.
* '''Archeologische site Walraversyde''': een voorstellienge van een [[Middelèèuwn|Middelèèuws]] visschersdorp.

==Congressn==
Soms wordn der ook congressn g'oedn: van [[16 november|16]] tot [[19 november]] [[2006]] ging ter byvoorbeeld een internationoal congres deure over de Atlantikwall.

==Ofbeeldiengn==
<gallery>
Ofbeeldienge:Raversiede.jpg|Strange-ezels en consoortn
Ofbeeldienge:Raversiede (6).JPG|Doming Prins Karel
Ofbeeldienge:Raversiede (7).JPG|Geschutsbeddienge
Ofbeeldienge:Raversiede (1).JPG|Geschutsbeddienge met nog e stik artillerie
Ofbeeldienge:Raversiede (2).JPG|Kanong an de binnekant van een bunker
Ofbeeldienge:Raversiede (3).JPG|Gedèèlte van de batterie ''Salzwedel Neu'' in de duunn, dèèl van de [[Atlantikwall]]
Ofbeeldienge:Raversiede (4).JPG|Grondplan van Doming Raversyde
</gallery>

==Externe koppelienge==
*[http://users.pandora.be/alex.deseyne/ Officieeln site]

[[Categorie: Nieuwstn tyd]]
[[Categorie: Ostende]]
[[Categorie:Provencioal doming]]
