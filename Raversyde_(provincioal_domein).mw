{{veranderplat|Ostends}}

Het provincioal domein '''Raversiede''' es een domein geleegn in de duunn noast [[Mariakerke]]. 't Es in [[1988]] ipgestart en weird nog ieder joar utgebouwd.

==Geschiedenisse==
Raversiede es geleegn ip het vôormoalige Keunienklik Domein va [[Leopold II]], die 't stik duunn gekocht eit in [[1902]]. In [[1904]] eit ie der een out'n gebouw ip loat'n bouwen, de zogenoamde ''Nôorse Chalet''. De [[Duutsers]] ein da gebouw ofgebrook'n in den [[Êesten Weireldoorloge]], omdat ze der een kustversterkienge wilden uitbouwn. In de [[Twêeden Weireldoorloge]] woarn de Duutsers doar were, en schoak'lden ze et domein in in de [[Atlantikwall]]. Achter de [[keuniengskwestie]] es [[prins Karel]] der gan weunn tot in [[1981]], tot dat ie't verkocht an de [[Belgische stoat]]. Sederton es't Domein ersteld in zin vroegere glorie; in [[2000]] es de archeologische site ''Walraversiede'' geopend.

==Bezienswoardigheed'n==
Olles da me Raversiede te moak'n eit, eit zin platske gekreegn in 't Domein:
* '''Openluchtmuseum Atlantikwall''': 60 constructies ut de Twêede Weireldoorloge, verbond'n me 2 kilomeiters gangn.
* '''Memoriaal Prins Karel''', me et Paviljoen van de Prins, een typisch vissersuzeke.
* '''Archeologische site Walraversiede''': een vôorstellienge van een [[Middelêeuwn|Middelêeuws]] vissersdorp.

==Congressn==
Soms weird'n der ôok congressn geoud'n: van [[16 november|16]] tot [[19 november]] [[2006]] ging ter bievôorbeeld een internationoal congres deure over de Atlantikwall.

==Ofbeeldiengn==
<gallery>
Ofbeeldienge:Raversiede.jpg|Strandezels en consôort'n
Ofbeeldienge:Raversiede (6).JPG|Domein Prins Karel
Ofbeeldienge:Raversiede (7).JPG|Geschutsbeddienge
</gallery>

==Externe koppelienge==
*[http://users.pandora.be/alex.deseyne/ Officieeln site]

[[Categorie: Nieuwsten tid]]
[[Categorie: Ostende]]
