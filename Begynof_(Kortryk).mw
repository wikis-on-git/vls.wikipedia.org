{{plat|Kortriks}}

Een '''Beginof''' es een semi-ofgesloot'n [[Beginof|gemiènskap]] woar da [[begin]]tjes (vroeger) in weund'n. Da va [[Kortrik]] es ipgericht gewist in [[1238]] deur [[Johanna van Constantinopel]], [[Groafschap Vloandern|groavinne van Vloandern]]. 

Het beginof zelve bestond ut vjirtig kliène euzekes, vandoage den dag ollemoale in't wit geskilderd. Het grwoot eus in't midd'n wos van de grwootjuffrouw, nu es't er een museum, woarin da ze de leefomstandigeed'n van de begintjes in den oud'n tyd tôogn. Ge keunt er kikk'n noa een gemeubileerde 'beste koamer', keuk'n en slapkoamer en noo een keisngietersateljee. Het beginof lag dichte bie 't groafelyk kastièl en de stadswalln. Zelve eit et wok een kappele (g'ed).  

Deure de joarn es 't beginof dikwils verwoest gewist: bist de [[Guld'nspoornslag]], bie de [[Slag bie Westrôzebeke]] en ne latste kiè deur de [[Vrankryk|Franske]] in [[1684]].

Eed'n ten doage zin de euzekes ollemoale ipgekalefoaterd en verkocht an particuliern. 't Latste begintje, ''Marcelle'' zit nu in een rusteus. Het beginof es wok, gelyk olle beginoven in [[Belgje]], geklasseerd als [[Weirelderfgoed]].

In Kortrik eije woak 't [[Baggaertsof]], en of vô ouderse joenge dochters of kwezelkes. 't Grwoate verskil me de begintjes es da de kwezelkes gjin gelwoafsbeloften moen ofleggn.


[[Categorie: Kortrik]]
[[Categorie: Beginof|Kortrik]]
