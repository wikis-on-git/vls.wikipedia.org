[[Ofbeeldienge:Begijnhofmuseum Kortrijk.jpg|thumb|Et begynofmuseum]]
[[Ofbeeldienge:Begynhof Saint Elisabeth gate.jpg|thumb|'n Ingank van 't begynof]]
[[Ofbeeldienge:Begijnhof Saint Elisabeth courtyard southeast.jpg|thumb|Zuudoostelik gedeelte]]
[[Ofbeeldienge:Begijnhof Saint Elisabeth courtyard eastside.jpg|thumb|'t Oostelik kwartier]]
{{plat|Kortryks}}

Een '''Begynof''' es een semi-ofgeslootn [[Begynof|gemêenskap]] woar da de [[begyn]]tjes (vroeger) in weundigen. Da va [[Kortryk]] es ipgericht gewist in [[1238]] deur [[Johanna van Constantinopel]], [[Groafschap Vloandern|groavinne van Vloandern]]. 

Het begynof zelve bestond eut vêertig klêne euzekes, vandoage den dag ollemoale in 't wit geskilderd. 't Grôot eus in 't middn wos van de [[grôotjuffrouw]], nu es 't er een museum, woarin da ze de leefomstandigeedn van de begyntjes in den oudn tyd tôogn. Ge keunt er kykn noa een gemeubileerde 'beste koamer', keukn en slapkoamer en noa een keisngietersatelier. Het begynof lag dichte by 't groafelik kastêel en de stadswalln. Zelve eit 't wok een kappelle (g'ed).  

Deure de joarn es 't begynof dikwyls verwoest gewist: bist de [[Guldnspoornslag]], by de [[Slag by Westrôzebeke]] en ne latste kêe deur de [[Vrankryk|Franske]] in [[1684]].

Eedn ten doage zyn de euzekes ollemoale ipgekalefoaterd en verkocht an particuliern. 't Latste begyntje, ''Marcelle'', zit anno 2006 in een rusteus. Het begynof es wok, gelik olle begynoven in [[België]], geklasseerd als [[Weirelderfgoed]].

In Kortryk ei je wok 't [[Baggaertsof]], en of vô ouderse joenge dochters of kwezelkes. 't Grôte verskil me de begyntjes es da de kwezelkes gêen gelôofsbeloftn moetn ofleggn.

[[Categorie: Kortryk]]
[[Categorie: Begynof in West-Vloandern|Kortryk]]

[[nl:Begijnhof (Kortrijk)]]
[[no:Beginerhusene i Kortrijk]]
