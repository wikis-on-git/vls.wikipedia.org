{{plat|Kortriks}}

Een '''Beginof''' es een semi-ofgesloot'n gemiènskap woar da [[begin]]tjes (vroeger) in weund'n. Da va [[Kortrik]] es ipgericht gewist in [[1238]] deur [[Johanna van Constantinopel]], [[Groafschap Vloandern|groavinne van Vloandern]]. 

Het beginof zelve bestond ut 40 kliène euzekes, vandoage den dag ollemoale in't wit geskilderd. Het grwoot eus in't midd'n wos van de grwootjuffrouw, nu es't er een museum, woarin da ze de leefomstandigheed'n van de begintjes in den oud'n tid tôon. Ge keunt er kikk'n noa een gemeubileerde 'beste koamer', keuk'n en slapkoamer en noo een keisngietersateljee. Het beginof lag dichte bie 't groafelik kastièl en de stadswalln. Zelve eit et wok een kappele (gehad).  

Deurjin de joarn es 't beginof dikwils verwoest gewist: bist de [[Guld'nspoornslag]], bie de [[Slag bie Westrôzebeke]] en ne latste kiè deur de [[Vrankrik|Franske]] in [[1684]].

Eed'n ten doage zin de uuzekes ollemoale gerenoveerd en verkocht an particuliern. 't Latste begintje, ''Marcelle'' zit nu in een rusteus. Het beginof es wok, gelik olle beginoven in [[Belgje]], geklasseerd als [[Weirelderfgoed]].

[[Categorie: Kortrik]]
[[Categorie: Beginof]]
