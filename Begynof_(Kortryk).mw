{{plat|Kortryks}}

Een '''Begynof''' es een semi-ofgesloot'n [[Begynof|gemiènskap]] woar da [[begyn]]tjes (vroeger) in weund'n. Da va [[Kortryk]] es ipgericht gewist in [[1238]] deur [[Johanna van Constantinopel]], [[Groafschap Vloandern|groavinne van Vloandern]]. 

Het begynof zelve bestond ut vjirtig kliène euzekes, vandoage den dag ollemoale in't wit geskilderd. Het grwoot eus in't midd'n wos van de grwootjuffrouw, nu es't er een museum, woarin da ze de leefomstandigeed'n van de begyntjes in den oud'n tyd tôogn. Ge keunt er kikk'n noa een gemeubileerde 'beste koamer', keuk'n en slapkoamer en noo een keisngietersateljee. Het begynof lag dichte bie 't groafelyk kastièl en de stadswalln. Zelve eit et wok een kappele (g'ed).  

Deure de joarn es 't begynof dikwyls verwoest gewist: bist de [[Guld'nspoornslag]], bie de [[Slag bie Westrôzebeke]] en ne latste kiè deur de [[Vrankryk|Franske]] in [[1684]].

Eed'n ten doage zin de euzekes ollemoale ipgekalefoaterd en verkocht an particuliern. 't Latste begyntje, ''Marcelle'' zit nu in een rusteus. Het begynof es wok, gelyk olle begynoven in [[Belgje]], geklasseerd als [[Weirelderfgoed]].

In Kortryk eije woak 't [[Baggaertsof]], en of vô ouderse joenge dochters of kwezelkes. 't Grwoate verskil me de begyntjes es da de kwezelkes gjin gelwoafsbeloften moen ofleggn.


<gallery caption="Begynof Sint-Elisabeth van Kortryk">
Ofbeeldienge:Begynhof Saint Elisabeth gate.jpg|'n Ingank van 't begynof
Ofbeeldienge:Begijnhofmuseum Kortrijk.jpg|Et begynofmuseum
Ofbeeldienge:Begijnhof Saint Elisabeth courtyard southeast.jpg|Zuudoostelyk gedeelte
Ofbeeldienge:Begijnhof Saint Elisabeth courtyard eastside.jpg|'t Oostelyk kwartier
</gallery>

[[Categorie: Kortryk]]
[[Categorie: Begynof|Kortryk]]
