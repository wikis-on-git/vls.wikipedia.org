't '''Duuts militair kerkof''' van [[Vlazjele]] is e [[militair kerkof]] in de [[België|Belgische]] provinsje [[West-Vloandern]]. Der liggn 25.638 [[Duutsland|Duutsche]] soldoat'n uut den [[Êeste Weireldoorloge|Êesten Weireldôorlog]]. 't Ligt in 't Praatbus, tussn Vlazjele-centrum en [[De Mokker]] in.

Ip 't kerkhof stoan de stêenn beeldn van 't Treurende Ouderpaar, gemakt deur de [[Berlijn]]se kunstnaresse [[Käthe Kollwitz]] voer eur 17-joarige zeune Peter, die de [[23sten oktober]] van [[1914]] sneuvelde in 't vlakbie geleegn [[Esen]]. 't "''Trauerndes Elternpaar''" toogt e voader en e moeder, die elk apart kapot goan van 't verdriet. E bitje vodder ligt 't graf va Peter Kollwitz. De Duutsche grafstêen zien d'r anders uut dan d'Iengelsche: ze liggn plat, ze zien gries en van graniet, en zoender versierseltjes.

't Kerkhof wordt wok bezoengn deur [[Willem Vermandere]] in ze nummer "''Vladslo''".
{{coor dms title|51|04|14|N|2|55|45|E|type:landmark_region:BE}}
[[Categorie: Nieuwst'n tid]]
[[categorie:Diksmude]]
