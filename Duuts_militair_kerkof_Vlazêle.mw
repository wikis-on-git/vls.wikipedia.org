[[Ofbeeldienge:Het treurende ouderpaar - Käthe Kolwitz.JPG|thumb|right|'t Treurend oederpoar van Käthe Kollwitz]]
't '''Duuts militair kerkof''' van [[Vlazjele]] is e [[militair kerkof]] in de [[België|Belgische]] provinsje [[West-Vloandern]]. Der liggn 25.638 [[Duutsland|Duutsche]] soldoatn uut den [[Êeste Weireldoorloge|Êesten Weireldôorlog]]. 't Ligt in 't Praatbus, tussn Vlazêle-centrum en [[De Mokker]] in.

Ip 't kerkhof stoan de stêenn beeldn van 't ''Treurende Ouderpaar'', gemakt deur de [[Berlyn]]se kunstnaresse [[Käthe Kollwitz]] voer eur 17-joarige zeune Peter, die de [[23sten oktober]] van [[1914]] sneuvelde in 't vlakby geleegn [[Esen]]. 't "''Trauerndes Elternpaar''" toogt e voader en e moeder, die elk apart kapot goan van 't verdriet. E bitje vodder ligt 't graf va Peter Kollwitz. 

De Duutsche grafstêenn zyn d'r anders uut dan d'Iengelsche: ze liggn plat, ze zyn grys en van graniet, en zounder versierseltjes.

't Kerkhof wordt ôok bezoengn deur [[Willem Vermandere]] in ze nummer "''[[Vladslo (lied)|Vladslo]]''".

{{coor dms title|51|04|14|N|2|55|45|E|type:landmark_region:BE}}
{{commonscat|German cemetery in Vladslo}}

[[Categorie: Nieuwstn tyd]]
[[Categorie:Êeste Weireldoorlog]]
[[categorie:Diksmude]]
