Op 't '''Duuts militair kerkof''' in [[Vlazjele]] leggen d'r 25.628 [[Duutsland|Duutsche]] soldoat'n uut 'n [[Êeste Weireldoorloge|Êesten Weireldôorlog]]. 

Deze Duutsche grafstêen zien d'r anders uut dan d'Iengelsche: ze leggen plat, ze zin griest en van granit, en zoender versierseltjes.

't Kerkof is oek bekend omdat er e kunstwerk stoat va Käthe Kollwitz. E Duutsche kunstenoaresse die e beeld makte voe neurn zeune Peter die gesneuveld is in 1914. 't Beeld noemt "''Trauerndes Elternpaar''", en 't ontroert lik gèn ander: je ziet d'r e voader en e moeder, die ieder apart, kapot goan van 't verdriet. 
E bètje vodder legt 't graf va Peter Kollwitz.

[[Categorie: Geschiedenisse]]
