[[Ofbeeldienge:Gotic3d2.jpg|thumb|Schemoatische voorstellienge van e gotisch kruusribgewelf]]
[[Ofbeeldienge:Cathedral of our Lady 1 (Piotr Kuczynski).jpg|thumb|200px|De Ouze-Lieve-Vrouwekathedroale van [[Antwerpn]], voorbeeld van Broabantsn gotiek]]
[[Ofbeeldienge:Sainte Chapelle - Upper level 1.jpg|thumb|200px|De Sainte Chapelle in [[Parys]], ogtepunt van de rayonnantn gotiek]]
De '''gotiek''' of '''gotische kunste''' wos de belangrykste kunststromienge in West-Europa tusschn de 13e en 16e eeuwe. De indrukwekkende gotische kathedroaln woarn et ogtepunt van de middeleeuwsche bouwkunde.

==Kenmerkn==
De gotiek es ountstoan uut den [[romoanschn styl]]. Deur toepassienge en geleidelike ountwikkelienge van en poar typische bouwkenmerkn woarn de middeleeuwsche bouwers in stoat vo kerkn en kathedroaln te bouwn die veel ogger en veel kloarder woarn dan da by romoansche gebouwn meugelik wos.

*Mit '''[[spitsboge|spitsboogn]]''' keun je veel oggere, groddere en dus kloardere veinsters moakn dan mit romoansche [[roundboge|roundboogn]]. 
*Deur twee tungewelvn mekoar te loatn kruusn, kryg je '''[[kruusribgewelf|kruusribgewelvn]]'''. Zukke gewelvn zyn veel steviger dan de typisch romoansche tungewelvn en vangn den verticoaln druk up.
*Et overvloedig gebruuk van '''[[luchtboge|luchtboogn]]''' makt et meugelik om de gewelvn up styf oge meurn te loatn rustn, want die luchtboogn vangn den orizontoaln druk up. Zo es et meugelik vo nog ogger te goan bouwn.
*'''Skeletconstructie''': deur grote veinsters te gebruukn, kryg je automoatisch veel minder meurn. En deur de luchtboogn moetn de meurn nie styf dikke zyn.

Die gotische kenmerkn lietn den bouw van styf oge gebouwn toe die toch licht en slank overkommn. De verticoale lyne es dominant, bouwelementn doen et geheel na boovn neign, dichter by God. Deur de enorm grote gotische veinsters stroomn de zunnestroaln vulup na binn. Gotische kerkn en kathedroaln zien der doarom styf kloar en luchtig uut van binn.

==Soortn gotiek en ountwikkelienge==
===Nederlandn===
*'''Scheldegotiek'''
*'''Broabantsn gotiek'''
*'''Kempensn gotiek'''
*'''Moasgotiek'''

Vanof de 16e eeuwe woaide de [[renaissance]] noa uze streekn over en toun verviengn renaissancegebouwn de gotische gebouwn.

===Buutn de Nederlandn ===
{| class="prettytable"
|- 	
! || Vroeggotiek || Hoogn gotiek || Loatgotiek
|-
| ''Vrankryk'' || 1140-1200<br />&nbsp; || 1250-1350<br /><small>13E ''Klassiekn gotiek'', 14E ''Rayonnantn gotiek''</small>|| ca. 1350-ca. 1520<br /><small>''Flamboyante gotiek''</small> 	 
|-	 
| ''Iengeland'' || 1170-1250<br />&nbsp;<small>''Early English''</small> || 1250-1350<br />&nbsp;<small>''Decorated''</small> || 1350-ca. 1550<br />&nbsp;<small>''Perpendicular, Flamboyant''</small> 	 
|-	 
| ''Duutsland'' || 1220-1250 || 1250-1350 || 1350-ca. 1520/30 	 
|- 	 
| ''Itoalië''  || colspan = "3" | <center>sinsn 1200 tout ca. 1400</center>
|}

In Itoalië et de gotiek nie zo lange gedeurd. Da komt omdat in et begun van de vichtiende eeuwe de renaissance doar es ountstoane.

==Voorbeeldn in de Nederlandn==
===Religieuze gebouwn===
*kathedroaln van [[Antwerpn]], [[Mecheln]], ‘s Hertogenbosch
* [[Onze-Lieve-Vrouwekerke (Brugge)| Onze-Lieve-Vrouwekerke in Brugge]], [[Oeze Vrouwn (Poperienge)|Oeze Vrouwn in Poperienge]], [[Sent-Medoarskerke (Wervik)|Sent-Medoard in Wervik]]

===Burgerlikke gebouwn===
*de stadhuuzn van [[Brugge]], [[Brussel]], [[Damme]], [[Kortryk]], [[Leuvn]], [[Oudenoarde]]
*d'[[loaknolle|halln van Yper]]
*de belfortn van Brugge en [[Gent]]
*'t [[Gruuthusemuseum|Gruuthusepaleis]] in Brugge

==Gallerie==
{| border="0"
|[[Ofbeeldienge: Koelner Dom.jpg|thumb|200px|Dom van Keuln, [[Duutsland]]]]
|[[Ofbeeldienge:Amiens-cathédrale.jpg|thumb|200px|Kathedroale van [[Amiens]], [[Vrankryk]]]]
|[[Ofbeeldienge:MailaenderDom.jpg|thumb|Kathedroale van [[Miloan]], [[Itoalië]]]]
|[[Ofbeeldienge:396377551 c03661f6da.jpg |thumb|Kathedroale van Summerset, [[Iengeland]]]]
|}

[[Categorie:Kunststromienge]]
[[Categorie:Bouwstyl]]

[[af:Gotiese argitektuur]]
[[ar:عمارة قوطية]]
[[be-x-old:Гатычная архітэктура]]
[[br:Arkitektouriezh c'hotek]]
[[cs:Gotická architektura]]
[[cy:Pensaernïaeth Gothig]]
[[da:Gotik]]
[[de:Gotik#Baukunst]]
[[en:Gothic architecture]]
[[eo:Gotika arkitekturo]]
[[es:Arquitectura gótica]]
[[eu:Arkitektura gotiko]]
[[fa:معماری گوتیک]]
[[fi:Gotiikka]]
[[fr:Architecture gothique]]
[[gl:Arquitectura gótica]]
[[he:אדריכלות גותית]]
[[id:Arsitektur Gothik]]
[[it:Architettura gotica]]
[[ja:ゴシック建築]]
[[ka:გოტიკური არქიტექტურა]]
[[ko:고딕 건축]]
[[la:Architectura gothica]]
[[li:Gotiek]]
[[lt:Gotika]]
[[lv:Gotiskā arhitektūra]]
[[nl:Gotiek]]
[[nn:Gotisk arkitektur]]
[[no:Gotisk arkitektur]]
[[pl:Architektura gotycka]]
[[pt:Arquitetura gótica]]
[[ro:Arhitectură gotică]]
[[ru:Каркасная система готической архитектуры]]
[[simple:Gothic architecture]]
[[sk:Gotika]]
[[sv:Gotisk arkitektur]]
[[ta:கோதிக் கட்டிடக்கலை]]
[[th:สถาปัตยกรรมกอธิค]]
[[vi:Kiến trúc Gothic]]
[[zh:哥特式建筑]]
