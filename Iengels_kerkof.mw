{{Streektoale|Poperiengs}}
{{wrapper}}
|[[Ofbeeldienge:Kruus.jpg|thumb|'t Kruus (''Cross of sacrifice'') en de witte groavn]]
|-
|[[Ofbeeldienge:Knownuntogod0.jpg|thumb|Graf van een oenbekendn soldoat ([[Vormezêle]])]]
|-
|[[Ofbeeldienge:Eeuwigerustplaats.jpg|thumb|Eeuwige concessje op de groavn]]
|-
|[[Ofbeeldienge:Cemetery register.jpg|thumb|Bladzyde uut 't register van de bezoekers]]
|-
|[[Ofbeeldienge:Stoneofrememberance.jpg|thumb|Stone of Remembrance]]
|-
|}

Een '''Iengels kerkof''' is e militair kerkof van de geallieerdn uut 'n [[Êeste Weireldoorloge|Êestn Weireldôorlog]]. 
''Iengels'' is in deze betêkenisse de verzoamelnoame voe ol de troepn van 't [[Gemênebest]]. Op een Iengels kerkof leggn der dus oek [[Canada|Canadiens]], [[Schotland|Schottn]], [[Nieuw-Zêeland|Nieuw-Zeelanders]] enzovodders. 

== Inrichtieng ==
De Iengelsche kerkoven in [[Belgie]] trekkn ol styf op makoar. 
* De groavn zyn emakt van wittn Portlandstêen uut [[Iengeland]], e ze stoa rechte. Ter vergelykieng: op Duutsche kerkoovn, lik in [[Duuts militair kerkof |Vlazêle]], leggn de stêenn nere.
* Op idder graf stoat de noame van de soldoat, zyn rank, en d'ofdêlieng woaby dat 'n vocht. At 'n soldoat oenbekend is, stoat er dikkers poëtisch op: ''Known unto God'' (God kent nem), of ''Soldier of the great war'' (soldoat uut 'n grôotn ôorlog). De stêenn zyn ol gelykig: of dat er nu e sergeant oender legt of e generoal.
* D'r stoat ossan e grôot kruus woa dat er e broenzn zweird an angt, 't ''Cross of Sacrifice'' (Offerkruus). Dat kruus wos e gedacht van Reginald Blomfield, e grôotn Iengelschen architect. 't Kruus bestoat, na volgens 't kerkof woa dat 't stoat, in drie verschillige grottes: 4,5 en 9 meter. 't Ziet er wel azo uut, moar eigentlik is 't ni bedoeld lik e religieus symbool. 
* Op groddere kerkoovn stoat er e wittn oltoarstêen, de ''Stone of remembrance'', mi de tekste: ''Their name liveth for evermore'' (Da nunder noame bluuft vodderleevn van generoasje op generoasje). Dat opschrift wos ekoozn deur de schryver Rudyard Kipling; 't is e vers uut 'n [[Bybel]], mêer bepoald uut Wijsheid van Jezus Sirach 44:14.
* D'r is oek e register, woa da bezoekers nunder noame en nunder beviendiengn in kunn schryvn. De mêeste menschen schryvn etwot lik: ''nôois gin ôorlog ne mi'', of ''rust in vrede''.
* Ier en doa ving ej ouk outn rustbankn. Dedie zyn een ontwerp van Sir Edwin Lutyens.

== Oenderoud ==
De pelouze van de kerkoovn is zoender foute ossan groene en zoender wied. De kerkoovn zyn schône oenderoudn. De Commonwealth War Graves Commission (CWGC) stoat doavôorn in. D'r werkt in de streke van [[Yper]] fulltime 120 man in dienste van 't [[Gemênebest]]; mêestol oveniers. Ze moetn nunder oudn an strienge regels lik de bridte van de vôre vôorn de groavn, wuffer plantesôortn da ze meugn gebruukn, enzovodder.

== Bekende Iengelsche kerkoovn ==
* [[Tyne Cot cemetery|Tyne Cot]]: 't grotste ter weireld
* [[Lijssenthoek]]: bykan 11.000 groavn

== Externe koppelienge ==
* [http://www.cwgc.org/ Officieeln website van de CWGC]

== Bronn ==
* [http://www.coxyde-mil-cem.be/ Militair kerkof van Koksyde] URL bekeekn op 13/02/2008

[[Categorie:Êeste Weireldoorlog]]
[[Categorie: Nieuwstn tyd]]
