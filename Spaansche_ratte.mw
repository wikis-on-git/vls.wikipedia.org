{{plat|Ypers}}
{{Taxobox
|afbeelding=Cavy eating grass.jpg
|afbeeldingtekst=E Spaansche ratte
|domein=[[Eukaryootn]]
|rijk=[[Animalia]] (Bêestn)
|stam=[[Chordata]] (Chordabêestn)
|klasse=[[Mammalia]] (Zoogdiern)
|orde=[[Rodentia]] (Knoagdiern)
|familie=[[Caviidae]] (Cavia-achtigen)
|geslacht=''[[Cavia]]'' (Spoansche rattn)
|w-naam=''Cavia porcellus''
|auteur=Erxleben
|datum=1777
}}
E '''Spaansche ratte''' (oek wel ''cavia'', ''Cavia porcellus'') is e knoagdier die ôorsprounkelik uut Zuud-Amerika komt. Ze zyn indeliks vele oudn voun compagnie. 

==Geschiedenisse==
[[Ofbeeldienge:Guineapiglarcomuseum.jpg|left|thumb|Moche Spaansche ratte van oungeveer 200 (Larco Museum Colleksche, Lima, Peru]]
Spaansche rattn zyn deur vroege Inca's etemd in Peru round 3000 v.Chr. (ol zyn de ounderzoekers die koutn van 5000 v.Chr.), surtout voun teetn. Oek nu nog zyn der in de mêeste menaagn Spaansche rattn oudn, die leevn van 't gêne dan ze vienn en van 't gêne dan de menschn van overschottn geevn. Spaansche rattn bestoan nie in 't wilde, mo de sôortn cavia's woa dan ze van ofstammn kommn vêle vôorn in 't grotste dêel van Zuud-Amerika.

Vokern lik de Moche anbaadn bêestn lik Spaansche rattn en maktn der oek beeldn van.

Commersantn brochtn de bêestjes mei van uut Amerika en ze kwaamn zêre indeliks populair, surtout in de ogste klassn (zest Elisabeth I van Iengeland ad er). Round 1550 moetn der ol in Europa ezeetn en.

==Uutzicht==
Spaansche rattn zyn froai grôte knoagdiern, ze kunn mêer of e kilo weegn en 25 cantimeiters lank kommn. Van vorme zyn ze eblokt en langwerping. 

Ze kunn olle sôotn kleurn en, sommigte en mor êen kleur, aar e masse.
==Leevnswyze==
===Teetn en uusvestieng===
In 't wilde eetn Spaansche rattn surtout [[ges]] en eetboare plantn die doar oek groein. 

Temme bêestn die in kôoin zittn, krygn mêestol korreltjes en ôoi. Dat is droog teetn en toune moetn ze zeker woater bykrygn. An ze e kôoie zittn, moetn ze zeker enoeg plekke en.

Spaansche rattn zyn oek styf ediend me ves teetn, mo ze meugn vaneigns nie olles eetn. Buutn ges (en olle variantn dervan, lik vesche terwe), zyn der nog e masse plantn dan ze meugn eetn, lik [[beddezêker]]s, wegebree, karootn, chicongs, bêetn, roapn, kloavers, melkwiet, appels en nog wel 't êen en 't aar (best probeern, sommigte rattn zyn indeliks zindelik, aar eetn verre olles). 't Is styf belangryk dan ze enoeg vitamine C binn krygn, want ze kunn dadde, juuste lik menschn, nie zevve anmoakn (vitamine C zit in de mêeste vesche groonsels en fruut). Beuterbloemn meugn ze zeker nie eetn, mo mêestol loatn ze dedie egliek stoan. Patatteloof en rabarber zyn oek vergif voun nunder en saloa krygn ze beter oek nie, omdan ze doa de schyte van kunn krygn (woavan dan ze mêestol dôod goan).

In de zomer meugn ze zeker buutn zittn (an der êentige in je peloeze zittn, moe je je ges nie ofryen), mo ze moetn e kot (ze moetn droge kunn zittn en ze moetn schouwte en) en en best êentige plekkn woa dan ze ounder kunn kruupn omdan de klintjes gemakkelik epakt zyn deur [[katte|kattn]]. Oudere bêestn zyn mêestol te grôot en te stout voun kattn. 

Ze moetn oek nunder kruttels nog ekir upeetn, juuste lik [[keun]]s.

===Doenieng===
Spaansche rattn zyn bêestn die in groep leevn en 't is doarom best van der ginne ollêne t'oudn aj der nie vele tyd vôorn ku moakn. 

Z'en e masse geluudn dan ze moakn (voun olle sôortn gevoelns en ze e geluudje) en an ze upewoundn groakn, moakn ze klêne sproungsjes.

===Kwêekn===
[[Image:Guinea baby 1.jpg|thumb|right|200px|E joungsje van êentige eurn oud.]]'t Kwêekn van Spaansche rattn is nie styf moelik, ze kwêekn lik de keuns. De wuvetjes kunn mêerder nestn 't joar en (toet vuve) en da kut hêel 't joar. De joungsjes zyn ebôoorn achter e dag of 65 ('t ku mêer of miender zyn) en ze zyn ol verre hêel ountwikkeld (ol is nunder koptje wel nie in veroudienge me nunder lyf). Omdan ze ol zo goed ountwikkeld zyn, kommn de wuvetjes indeliks dikke. In e nest zyn der gemiddeld 3 joungsjes, mo 't zyn der ol ewist van 17. De joungsjes knabbeln ol rechtet an vast teetn, mo ze bluuvn vaneigns oek zuugn by nunder moeder. 

Wuvetjes zyn ol achter e weke of viere were vruchtboar en kunn ol in verwachtienge zyn nog vôorn dan ze vulwassn zyn. 

==Gebruuk==
===Teetn===
[[Image:Cuy in the kitchen edit1.jpg|thumb|left|200px|Spaansche rattn in en uus in 't Andesgebergte.]]
In de streekn woa dan ze van kommn (in Zuud-Amerika), zyn Spaansche rattn nog ossan e belangryke bronne van vlêes. Ze leevn doa geweune tope met de menschn in nunder uuzn. In Peru zyn der schattiengn van 65 meljoen ratjes die upeetn zyn 't joare.
===Uusdier===
An ze vele aandacht krygn, kunn ze indeliks tem kommn en bluuvn ze geirn zittn byn etwien. An ze vaste epakt zyn, moetn ze wel goed oundersteund zyn ounder hêel nunder lyf, want ze zyn indeliks benauwd van ogtes. 
===Weetnschap===
't Gebeurn e masse proevn up Spaansche rattn, juuste lik up rattn en [[muus|muuzn]].

[[Categorie:Knoagdier]]

[[an:Conillet d'Indias]]
[[ar:خنزير غينيا]]
[[ca:Conill porquí]]
[[cs:Morče domácí]]
[[cy:Mochyn cwta]]
[[da:Marsvin (gnaver)]]
[[de:Hausmeerschweinchen]]
[[en:Guinea pig]]
[[eo:Kobajo]]
[[es:Cavia porcellus]]
[[et:Merisiga]]
[[fi:Marsu]]
[[fr:Cavia porcellus]]
[[gd:Gearra-mhuc]]
[[gl:Cobaia]]
[[hu:Tengerimalac]]
[[id:Marmut]]
[[io:Kobayo]]
[[it:Cavia porcellus]]
[[ja:テンジクネズミ#モルモット]]
[[lt:Jūrų kiaulytė]]
[[lv:Jūrascūciņa]]
[[mk:Морско прасе]]
[[ms:Tikus Belanda]]
[[my:ပူး]]
[[nl:Huiscavia]]
[[pam:Dagis sungsung]]
[[pl:Świnka morska]]
[[pt:Porquinho-da-índia]]
[[qu:Quwi]]
[[ru:Морская свинка]]
[[simple:Guinea pig]]
[[sl:Morski prašiček]]
[[sr:Морско прасе]]
[[sv:Marsvin]]
[[th:กินนี่พิก]]
[[tr:Kobay]]
[[zh:豚鼠]]
