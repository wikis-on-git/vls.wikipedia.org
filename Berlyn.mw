[[Image:Berlin-wall.jpg|thumb|250px|De Meur verdêelde de stad letterlyk in twêen va 1961 toet 1989]]
[[Image:Reichstag flag.jpg|thumb|250px|Mei '45. De Russen zett'n nunder vlagge op de Reichstag]]
'''Berlyn''' is 'n oofdstad van [[Duutsland]]. 't Is me mêer of 3,4 miljoen inweuners oek 'n grotst'n stad van 't land. 

Berlyn is e relatief joenge stad; de geschiedenisse goa moa were toet 'n 13sn êeuw. In de 20sn êeuw e ze e grôte rolle espeeld. Peis moa an 'n [[Twidd'n Weireldôorloge|Twidd'n Weireldôorlog]] en de gevolgen d'rvan, ton da ze gesplitst wos in twêe dêeln: West-Berlyn en Ôost-Berlyn. 

== Bekende plekk'n ==
* Brandenburger Tor: dat is e stadspôorte uut 'n 18stn êeuw. Biss'n 'n Twidd'n Weireldôorlog wos ze serieus vermassakreerd, moa gelukkiglyk en ze ze were erestaureerd. Achter 'n bouw van 'n ''Meur'' wos ze gesloot'n. Sedert 1989 kuj ze were goan bewoendern.
* Tiergarten: e grôot park, midd'n in 't centrum. 't Is verwoenderlyk, moa dezen grôot'n stad is styf groene te noemn. 
* Kurfürstendamm: e hêle loane me wienkels.
* Reichstag: sedert 1894 't parlement va Duutsland. In 1933 wos 't in brande estook'n. Op 't ende van 'n Ôorlog staak 't leger van de Russen me vele plezier e vlagge d'rop om te toogn dan de Duutschers verlôorn woarn. Omda West-Berlyn gèn oofdstad wos, wos 't gebouw nie me gebruukt. Achter e grôte restoroasje in 1999 is 't were gebruukt voe 't parlement.
* Potsdamer Platz: 't uutgoanscentrum
