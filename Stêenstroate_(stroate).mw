De '''Steenstroate''' (''Steenstraat'') is een oede [[straote]] deur e deel [[West-Vlaondern|West-Vlamse]] hemeentn. De straote ed e geschiedenisse die weregoat toet in de [[Romeinse tied]].

De straote is een oede verbiediengsweg ([[diverticulum]]) tusschn [[Kassel]] in Noord-[[Frankriek]] en [[Aardenburg]] in wuk dat tegenwoordig [[Zeeuws-Vlaondern]] is. Meugeliks bestoend die straote ol van voorn de Romeinse tied, en is 'tn deur  under techte getrokkn of verhard, of j'is nieuwe ageleid achter de transgressei van de zee. De verharde baone et eeuwnlang bluuvn bestoan.

Hele stikkn van da rechte tracée bestoan nog oltnd, en in verschillnde hemeentn et de straote zelfs nog die straotnaome. In 't centrum van de provinsje ligt er meer dan 10 km Steenstroate tusschn de [[Rudenberg]] en de [[Blankaart]] in [[Diksmude]]. Vanof de Rudenberg vormt de Steenstroate de grenze tusschn [[Kooklaore]] en [[Andzoame]], tonne lopt de straote deur [[Werkn]] langs 't dorpcentrum. De boane stikt doa den [[Andzoamevoart]] over en lopt tonne [[Eesn]] binn. E bitje verder is de straote de grenze tusschn [[Klerkn]] en [[Eens]] en tonne de grenze tusschn [[Woomn]] en [[Joenkershove]]. In Klerken ligt de Steenstroate e paor kilometer in [[kassie]]n, en is 't er sinds [[1992]] e beschermd landschap<ref>[http://paola.erfgoed.net/engine/fiche.php?id=000520&pv=W De Steenstraat] - Onroerend Erfgoed - beschermingsfiche</ref>.

Meer noa 't noordn toe liggn der nog stikkn stroate in [[Wiendaole]] en [[Ertrieke]] met die noame. In Wiendoale zien der overbluufsels va Romeins erdewerk gevoen. In die streke lag 't er e knooppunt met twi andre Romeinse verbiendiengsweegn, de [[Brugschen Heirweg]] en de [[Zeeweg]].

Toet in de Middeleeuwn was die weg, 'thope met andere oude boann, e belangrieken oofdweg. 't Is moar in den [[Oostenriekse tied]] dat andere boann de rolle overpakte, meerbepoald de baone [[N32 (Belgje)|Bruhhe-Toeroet-Roeseloare-Meenn]] uut 1754, de boane [[N33 (Belgje)|Toeroet-Wiendoale-Ostende]] uut 1765 en de boane [[N363 (Belgje)|Wiendoale-Diksmude]] uut 1769.

==Referensjes==
<references />
[[category:Stroate in Belgjë]]

[[nl:Steenstraat]]
