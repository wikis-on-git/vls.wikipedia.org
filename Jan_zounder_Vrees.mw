[[Ofbeeldienge:John the Fearless D of Burgundy.jpg|thumb|Jan zonder Vrees, portret deur ‘n ongekende meester uut  de Zudelikke  Nederlandn in 1415.]]
'''Jan zonder Vrees''' ([[Dijon]], [[28 meie]] [[1371]] – Montereau [[10 september]] [[1419]]) was hertog van [[Bourgondië]] van 1404-1419 en groaf van Vloandern vanof 1405. Je was den eeste zeune van [[Filips de Stoute]]  en [[Margaretha van Male]]. 

Jan zonder Vrees dankt zyn lapnoame an z’n deelnoame an de kruustocht teegn de Ottomoanse sultan in 1396.
[[Ofbeeldienge:Armoiries Bourgogne Jean sans Peur.png|left|thumb|<center>Woapnschild van Jan zonder Vrees]]
Jan zonder Vrees  is in [[1385]] ip dertienjoarige leeftyd getrouwd me Margaretha van Beieren-Straubing, een dochter van Albrecht van Beieren,  groaf van [[Enegouwn]], [[Olland]] en [[Zêeland]], vo zyn positie in de lege landn te versterkn. Ip de zelfstn dag trouwde z’n zuster met de zeune van de zelfste groaf. Dien dubbeln trouw legde de grondslag van de loatere eenmoakinge van de Nederlandn. 

Juste lik zyn voader Filips de Stoute was Jan zonder Vrees nie styf vele in Vloandern en wast’n meer bezig met de Fransche politiek. Die machtstryd et em uutendelik zyn leevn gekost. In 1419 ist’n ip de brugge van Montereau deur politieke teegnstrevers vermoord, tegoare me zyn lyfwacht. Ook z’n twi broers Antoon en Filips zyn ip ’n gewelddoadige maniere an under ende gekomn in de slag by Azincourt teegn de Iengelschn in 1415.

Jan zonder Vrees is ipgevolgd deur zyn zeune [[Filips de Goede]].
==Varia==
*De [[Groaf-Jansdyk]] an uze kust is noar em vernoemd.
*In ’n poar  volkssoagn in Antwerpn ist er sproake van ’n anderen Jan zonder Vrees.

[[Categorie:Middelêeuwen]]

[[ca:Joan I de Borgonya]]
[[de:Johann Ohnefurcht]]
[[el:Ιωάννης Β' της Βουργουνδίας]]
[[en:John the Fearless]]
[[es:Juan I de Borgoña]]
[[fr:Jean Ier de Bourgogne]]
[[fy:Jan sûnder Eangst]]
[[he:ז'אן הראשון דוכס בורגונדיה]]
[[it:Giovanni di Borgogna]]
[[ja:ジャン1世 (ブルゴーニュ公)]]
[[nl:Jan zonder Vrees]]
[[la:Ioannes (dux Burgundiae)]]
[[pl:Jan bez Trwogi]]
[[ru:Иоанн Бесстрашный]]
[[zh:约翰 (勃艮第公爵)]]
