'''Zêekstoaln''' zyn de wortels en bloaren van de [[pisseblomme]] (''Taraxacum officinale'') en zyn vochtafdryvend.

==Etymologie==
* Zêek = Zeiken = pissen --> urine afdryvend.
* Stoal lik van ne stoal [[pret]].

De pisseblomme noemt in 't Frans ''pissenlit'' om dezelfde reden.

==Groensel==
Wat dat er nie vele weten es, omda zêekstoaln styf gezound zyn, dat er nu ôok zêekstoaln gekwêekt wordn als groensel vôor de sjiekere restorangs. Sommigen versnyen geweune 'n bitje zêekstoaln in de saloa.
Ze zyn er wel in gelukt om ze 'n bitje minder bitter te moakn, surtout deur ze ounder 't zand te kwêken zoda ze blêek bleuvn. 

Dus a je nu "molsla" zie in de wienkel of restorang, toen kun je uutleggen dat 't zêekstoalen zyn.

Veel mensen me ne klênen of, die in 'n klêen kotje [[keun|kenyns]] kwêektn vô goekôop vlêes, giengen 's avounds zêekstoalen goan stekkn vô kenyneteetn. Da von je olsan en overol.

== Externe koppeliengn ==
* [http://www.natuurlijkerwijs.com/paardebloem.htm Pisseblomme]
* [http://nl.wikipedia.org/wiki/Paardenbloem Paardenbloem]

[[Categorie:Groensel]]
