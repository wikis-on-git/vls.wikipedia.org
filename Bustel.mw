[[Ofbeeldienge:Balai nb.jpg|thumb|Verschillige sort'n voagbustels]]
E '''bustel''' is e dienk voen te voagn of te kuuschn. 't Bestoan vele sôortn bustels.

In 'n êesten elft van de twintigste êeuwe wos [[Izzegem]] weireldberoemd vô zin vele bustelfabriken. Nu schietn er moa 'n stik of vuve mêer over.

==Sôortn bustels==
*Voagebustel of voagbustel: geweun bustel van ôorsproeng in oet met [[zwien]]oar, mo nu oek ol in metoal, plastiek en me synteties oar.
*Ruuscher: de groeven bustel met outn of dik nylon oar, voe groeve diengn te voagn, lyk den [[Plankis|dam]] en de stroate.
*Scheurbustel: e nie te grôtten bustel om art te frotten en om de grotsn vuulegeid van je vloer te scheurn, vôorn daj et woater oftrekt met e trekker. Soms wel ne kê en Ankertje genomd noa 't merk Anker.
*Zwientje of andbustelke: klêen busteltje voen vuulegeid in e vuulblek te doen, mêestol wuk daj met e voagebustel niet weg kriegt.
*Kobbejoager: voe kobbenetn weg te doen
*Tandebustel: voe je taans te kuuschn
*WC-bustel: voen pot te kuuschn ander fringspôorn zien
*Schilderbustel: voe te schildern, in olle sôortn grotn.
*Schoebustel: voe je schoen te kuuschn en up te blienkn.
*Oarbustel: voe lank oar te kamn
*Klêerbustel: voen oar en pluuzetjes van je klêers te doen
*Scheirbustel: voe scheirschuum aje koakn te doen
*Stoal- of bronsbustel: voe 't arte kuuswerk: barbecues, rostegie ofwriven van Yzer, n' eird ipkusen, ...
[[Categorie:Alloam]]

[[nl:Borstel]]
