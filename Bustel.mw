[[Ofbeeldienge:Balai nb.jpg|thumb|Verschillige sortn voagbustels]]
E '''bustel''' is e dienk voen te voagn of te kuuschn. 't Bestoan vele sôortn bustels.

In 'n êestn elft van de twintigste êeuwe wos [[Yzegem]] weireldberoemd vô zyn vele bustelfabriek'n. Nu schietn er moa 'n stik of vuve mêer over.

==Sôortn bustels==
*'''Voagebustel''' of '''voagbustel''': geweun bustel van ôorsproeng in [[out|oet]] met [[zwyn]]oar, mo nu oek ol in [[metoal]], [[plastiek]] en me [[syntetisch]] oar.
*'''Ruuscher''': de groevn bustel met outn of dik [[nylon]] oar, voe groeve diengn te voagn, lyk den [[plankis|dam]] en de stroate.
*'''Scheurbustel''': e nie te grôotn bustel om art te frottn en om de grotste vulegeid van je vloer te scheurn, vôorn da je't woater oftrekt met e [[trekker]]. Soms wel ne kê en '''ankertje''' genomd noa 't merk Anker.
*'''Zwientje''' of '''andbustelke''': klêen busteltje voe'n vulegeid in e vuulblek te doen, mêestol wuk daj met e voagebustel niet weg krygt.
*'''Kobbejoager''': voe [[kobbe|kobbenettn]] weg te doen
*'''Tandebustel''': voe je [[tand|taans]] te kuuschn
*'''WC-bustel''': voen pot uut te kuuschn ander fringspôorn zyn
*'''Schilderbustel''': voe te schildern, in olle sôortn grottn
*'''Schoebustel''': voe je [[schoe]]n te kuuschn en up te blienk'n
*'''Oarbustel''': voe lank oar te kammn
*'''Klêerbustel''': voen oar en pluzetjes van je klêers te doen
*'''Scheirbustel''': voe scheirschuum aje koak'n te doen
*'''Stoalbustel''' of '''bronsbustel''': voe 't arte kuuswerk: barbecues, rostegie ofwryvn van yzer, n' eird ipkuusn, ...
[[Categorie:Alloam]]

[[nl:Borstel]]
