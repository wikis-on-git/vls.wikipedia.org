{{Dynastie|
| ploatje = [[Ofbeeldienge:Felipe3-Spain.jpg|200px|Filips III]]
| noame = Filips III
| leevn = [[1578]] - [[1621]]
| functie = Keunink van  Spanje en Portugal
| periode = [[1598]] - [[1621]]
| vôorganger = [[Filips II van Spanje|Filips II]] / I
| ipvolger = [[Filips IV van Spanje|Filips IV]] / III| voader = [[Filips II van Spanje|Filips II]]
| moeder = Anna van Oostnryk 
}}
'''Filips III van Spanje''' ([[Madrid]], [[14 april]] [[1578]] - Madrid, [[31 moarte]] [[1621]]) was keunink van [[Spanje]], [[Napels]], [[Sicilië]] en (als '''Filips II''') van [[Portugal]]. Z’n bynoame was ''el piadazo'' (den Vroomn).

==Zyn leevn==
Filips III is geboorn in Madrid. Z’n moeder Anna, dochter van [[Maximiliaan II]], was de vierde vrouwe van [[Filips II van Spanje|Filips II]].  

In 1598 stierf Filips II, mo Filips III a nie 't karakter van z'n voader. Je was vele mêer g'interesseerd in dansn, dichtn en joagn of in politiek en je gaf enorm vele geld uut an fêestn. In de praktyk liet Filips ‘t regeern over an z’n favoriet Francisco Gómez de Sandoval y Rojaz,  ertog van Lerma.

Zyn zuster [[Aartsertoginne Isabella]] aad, tegoare met eur vint [[Albrecht van Oostnryk]], de [[Lêge Landn]] gekreegn. 
In die periode dreevn d’ipstandeliengn van de [[Noordelikke Nederlandn]] commerce met de Spanjoardn vo den oorlog te betoaln, mo direct achter da Filips III  an ’t bewind gekommn was, wierd da stille geleid. Je liet ol under bôotn in de Spoansche en Portugeesche oavens ansloan en zette de bemannienge gevangn. Mo da brocht even vele schoa mee vo de Spoansche economie of vo d’Ollandsche.

In 1606 probeerdegn Filips en den ertog van Lerma vrede te sluutn met d’ipstandige Ollanders. En ôok d’aartsertoogn [[Albrecht en Isabella]] woarn van da gedacht. Ze goavn ipdracht an Spinola vo t’ounderandeln. Êen van de Spoansche voorwoardn was dat de Verenigde Oostindische Compagnie zou stille geleid wordn, mo Johan Van Oldenbarnevelt, den ipvolger van Willem van Oranje, brocht 't by 't [[Twoalfjoarig Bestand]] in 1609 zoverre dat de Noordelikke Nederlandn under commerce met 't Verre Oostn toch nie mostn stoppn.

In 1618 smêet Filips III den ertog van Lerma buutn omdat er veel te vele corruptie was an ’t of van Madrid. Je wierd ipgevolgd deur z’n zeune Cristóbal de Sandoval, den ertog van Uceda.

==Vrouwe en jounges==
Keunink Filips III trouwde mè Margaretha van Oostnryk (1584-1611), dochter van Karel II van Oostnryk, zuster van de loatern keizer Ferdinand II van et [[Illig Rôoms Ryk]]. Z’aan vuuf jounges:
*Anna van Oostnryk (1601-1666) (1601-1666), vrouwe van keunink Lodewyk XIII van Frankryk, moeder van keunink Lodewyk XIV van Frankryk
*[[Filips IV van Spanje|Filips IV]] (1605-1665), volgde z’n voader ip als keunink van Spanje.
*Maria Anna van Spanje (1606-1646), vrouwe van keizer Ferdinand III van 't [[Illig Rôoms Ryk]].
*Karel (1607-1632), nie getrouwd
*Kardinoal Ferdinand van Oostnryk (1609-1641), aartsbisschop van Toledo, volgde aartsertoginne Isabella in 1633 ip als [[Landvoogd van de Nederlandn]]. j’aad ’n ounwettige dochter (nunne).

Den êenendertigstn moarte 1621 is Filips III gestorvn in Madrid.

[[Categorie:Habsburg]]

[[an:Felipe II d'Aragón]]
[[bg:Филип III Испански]]
[[bs:Filip III Španski]]
[[ca:Felip III de Castella]]
[[cs:Filip III. Španělský]]
[[cy:Felipe III, brenin Sbaen]]
[[da:Filip 3. af Spanien]]
[[de:Philipp III. (Spanien)]]
[[en:Philip III of Spain]]
[[eo:Filipo la 3-a (Hispanio)]]
[[es:Felipe III de España]]
[[et:Felipe III]]
[[fi:Filip III (Espanja)]]
[[fr:Philippe III d'Espagne]]
[[ga:Pilib III na Spáinne]]
[[gl:Filipe III de España]]
[[he:פליפה השלישי, מלך ספרד]]
[[hr:Filip III., španjolski kralj]]
[[hu:III. Fülöp spanyol király]]
[[is:Filippus 3. Spánarkonungur]]
[[it:Filippo III di Spagna]]
[[ja:フェリペ3世 (スペイン王)]]
[[la:Philippus III (rex Hispaniae)]]
[[lt:Pilypas III]]
[[lv:Felipe III]]
[[nl:Filips III van Spanje]]
[[no:Filip III av Spania]]
[[oc:Felip III]]
[[pl:Filip III Habsburg]]
[[pt:Filipe III de Espanha]]
[[ro:Filip al III-lea al Spaniei]]
[[ru:Филипп III (король Испании)]]
[[sv:Filip III av Spanien]]
[[tl:Felipe III ng Espanya]]
[[zh:腓力三世 (西班牙)]]
