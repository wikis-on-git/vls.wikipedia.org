{{Dynastie|
| ploatje = [[Ofbeeldienge:Felipe3-Spain.jpg|200px|Filips III]]
| noame = Filips III
| leevn = [[1578]] - [[1621]]
| functie = Keunink van  Spanje en Portugal
| periode = [[1598]] - [[1621]]
| vôorganger = [[Filips II van Spanje|Filips II]] / I
| ipvolger = [[Filips IV van Spanje|Filips IV]] / III| voader = [[Filips II van Spanje|Filips II]]
| moeder = Anna van Oostnryk 
}}
'''Filips III van Spanje''' ([[Madrid]], [[14 april]] [[1578]] - Madrid, [[31 moarte]] [[1621]]) was keunink van [[Spanje]], [[Napels]], [[Sicilië]] en (als '''Filips II''') van [[Portugal]]. Z’n bynoame was "el piadazo" (den Vroomn).

==Zyn leevn==
Filips III is geboorn in Madrid. Z’n moeder Anna, dochter van [[Maximiliaan II]], was de vierde vrouwe van [[Filips II van Spanje|Filips II]].  

In 1598 stierf Filips II, mo Filips III a nie 't karakter van z'n voader. Je was vele meer g'interesseerd in dansn, dichtn en joagen of in politiek en je gaf enorm vele geld uut an feestn. In de praktyk liet Filips ‘t regeern over an z’n favoriet Francisco Gómez de Sandoval y Rojaz,  ertog van Lerma.

Z’n zuster [[Aartsertoginne Isabella]] ad tegoare met eur vint [[Albrecht van Oostnryk]], de [[Lêge Landn]] gekreegn. 
In die periode dreevn d’ipstandelingn van de [[Noordelikke Nederlandn]] commerce mè de Spanjoardn vo d’n oorlog te betoaln, mo direct, achter da Filips III  an ’t bewind gekommn was, wierd da stille geleid. Je liet ol under bootn in de Spoansche en Portugeesche oavens ansloan en zette de bemanninge gevangn. Mo da brocht even vele schoa mee vo de Spoansche economie of vo d’Ollandsche.

In 1606 probeerdeg Filips en d’n ertog van Lerma vrede te sluutn mè d’ipstandige Ollanders. En ook d’aartsertoogn [[Albrecht en Isabella]] woarn van da gedacht. Ze goavn d’n  ipdracht an Spinola vo t’ ounderandeln. Eén van de Spoansche voorwoardn was dat de Verenigde Oostindische Compagnie zou stille geleid wordn, mo Johan Van Oldenbarnevelt, d’n ipvolger van Willem van Oranje,  brocht et by 't Twoalfjoarig Bestand in 1609 zoverre dat de Noordelikke Nederlandn under commerce mè 't Verre Oostn toch nie mostn stoppn.

In 1618 smeet Filips III d’n ertog van  Lerma buutn omdat er veel te vele corruptie was an ’t of van Madrid. Je wierd ipgevolgd deur z’n zeune Cristóbal de Sandoval, d’n ertog van Uceda.
==Vrouwe en kinders==
Keunink Filips III trouwde mè Margaretha van Oostnryk (1584-1611), dochter van Karel II van Oostnryk, zuster van de loatern keizer Ferdinand II van et [[Illig Rôoms Ryk]]. Z’an vuuf  kinders:
*Anna van Oostnryk (1601-1666) (1601-1666), vrouwe van keunink Lodewyk XIII van Frankryk, moeder van keunink Lodewyk XIV van Frankryk
*[[Filips IV van Spanje|Filips IV]] (1605-1665), volgde z’n voader ip als keunink van Spanje.
*Maria Anna van Spanje (1606-1646), vrouwe van keizer Ferdinand III van et [[Illig Rôoms Ryk]].
*Karel (1607-1632), nie getrouwd
*Kardinoal Ferdinand van Oostnryk (1609-1641), aartsbisschop van Toledo, volgde aartsertoginne Isabella in 1633 ip als [[Landvoogd van de Nederlandn]],  j’ad ’n ounwettige dochter (nunne)


D'n eenendertigstn moarte 1621 is Filips III gestorvn in Madrid.

[[Categorie:Habsburg]]
[[ca:Felip III de Castella]]
[[cs:Filip III. Španělský]]
[[da:Filip 3. af Spanien]]
[[de:Philipp III. (Spanien)]]
[[en:Philip III of Spain]]
[[eo:Filipo la 3-a (Hispanio)]]
[[es:Felipe III de España]]
[[et:Felipe III]]
[[fi:Filip III (Espanja)]]
[[fr:Philippe III d'Espagne]]
[[gl:Filipe III de España]]
[[he:פליפה השלישי, מלך ספרד]]
[[hr:Filip III., španjolski kralj]]
[[hu:III. Fülöp spanyol király]]
[[is:Filippus 3. Spánarkonungur]]
[[it:Filippo III di Spagna]]
[[ja:フェリペ3世 (スペイン王)]]
[[la:Philippus III (rex Hispaniae)]]
[[lv:Felipe III]]
[[nl:Filips III van Spanje]]
[[no:Filip III av Spania]]
[[pl:Filip III Habsburg]]
[[pt:Filipe III de Espanha]]
[[ro:Filip al III-lea al Spaniei]]
[[ru:Филипп III (король Испании)]]
[[sv:Filip III av Spanien]]
[[zh:腓力三世 (西班牙)]]
