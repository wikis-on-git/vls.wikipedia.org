'''Nonkel Dirk''', es  nummer van de ploate [[In de fik (ploate)|In de fik]], de twêede ploate van [[Flip Kowlier]].

==Den tekst==
:''Gistern eit myn zuster vo den êeste kêe sinds ôoit eur ne vrijer meegebrocht noa toezens tuus
:''Vader was wa lastig en oes moeder was nerveus, ze was te zessen ipgestoan voe de grôte kuus
:''En 't ziet er ginnen slimmn uut moa j'es wel sympathiek en myn zuster leek gelukkig, 't is 't ênige da telt vo my

:''Nonkel Dirk is homo, j'eit een vrouwe en een kind moa wie zegt er dat azoa ôok nie kan goan?
:'' 't Is publiek geheim en z'ein 't nie deure noa dat skynt, voor oeznen Dirk eit oltyd zô gegoan
:''Moar ie slapt veel minder goed dan vroeger, dat is dramatiek, troage moa zeker takelt ie af, mentoal en fysiek

::refrein:
::''En de weireld bluft moa droain en 't is wel spytig dat ol de verkêerde kant is lik dat er niet an de hand is
::''En de weireld bluft wok droain zonder oes

:''Anneke is 20, z'eit nog nôoit ne vrijer ghèd en 't begint meskien een bitje of te steekn
:'' 't Meiske is voorzichtig en kan da goe verstoan, ze stoan pertank te dringn in hêle reekn
:''Moar oe langer da ze wacht oe moeiliker dat is voe te begunn en ze peist ol af en toe ne kêer an een carrière by de nunn

:refrein

:''Ik, ik ben ne pipo en 't is nietn nôoit nie wel en ik weet 't ôok ollemolle nie mi
:'' 'k Moete nog van olles doen en nog vee mêer vertelln, 'k ben an trachtn voe gin vryen tyd mi t'ein
:'' 's Avonds loate in myn bedde bluuf 'k wakker voe skoapkes te telln, 'k ei gin goeste voe te slapen, 'k ei mêer goeste voe no 'n twie te belln

[[Categorie:Lied van Flip Kowlier]]
