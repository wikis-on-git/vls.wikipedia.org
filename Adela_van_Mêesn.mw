{{plat|Mêesns}}

'''Adela van Mêesn''' (°[[Vrankryk]] [[1009]] - [[Mêesn]] [[8 januoari]] [[1079]]), oek gekend lik '''Adela van Vrankryk''' of '''Adela Capet'''. Adela wos e dochter van Robert II, e keunienk va [[Vrankryk]], en Constance van Arles.

== Neur leevn ==
Ze wos êest getrouwd mi ertog [[Richard III van Normandie]]. Achter zyn dôod is ze in [[1028]] ertrouwd me groaf [[Boudewyn V van Vloandern]]. Tope me nem a ze 4 joens: Boudewyn VI, Mathilda van Vloandern (die trouwde me Willem de Veroveraar), Robrecht I van Vloandern en Hendrik van Vloandern.

Toen da Boudewyn V van Vloandern dôod wos in 1067, gienk Adela na d'abdy va Mêesn. In 1057 adde ze doa e klôoster (in de orde va Sint-Benedictus) esticht voe Fransche edeldames.

== De legende van Adela ==
Toen da Adela in Mêesn kwam weunn, krêeg ze van Willem van Mêesn, patriarch van Jeruzalem, e stiktje out van 't kruus woa da [[Jezus van Nazareth]] a gestorven wos. Op e nacht krêeg Adela e visioen. E vrouwe vroeg neur om e procesje te doen mi die relikwie. 
Adela stoeg op, en ze voenk e rôon droad op 't altaar in de kerke. Op neur kniejn en elleboogn voogde ze dien droad, en neur volgeliengn markeernde de route da ze dei.

== Achter neurn dôod ==
* Adela is loater van tyd zoalig verkloard. Neurn fêestdag volt op [[24 februoari]]. Oender de [[Sint-Nikloajkerke (Mêesn)|Sint-Nikloajkerke]] in Mêesn, in de Romaanse crypte, legt er e gedenkploate ter êre van Adela.
* De [[legende (vertellienge)|legende]] van Adela wos 't begun van 'n ''Grôotn Kêer'', e processje die nu nog ossan in Mêesn bestoat. Ze begunt op 'n dag van de Eilige Kruusvereffieng (14 september) en deurt neegn doagn. In 2007 woarn d'r 613 wandeloars.

[[Categorie: Mêesn|van Mêesn Adela]]
[[Categorie: Middelêeuwen|van Mêesn Adela]]
[[Categorie:Legende]]

[[de:Adela von Frankreich]]
[[en:Adela of France, Countess of Flanders]]
[[fr:Adèle de France (1009-1079)]]
[[nl:Adela van Mesen]]
