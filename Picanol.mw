{{plat|Ipers}}
'''Picanol Group''' is en internaschonoaln [[Belgje|Belgyschn]] groep die especialiseerd is in de fabricoasje e verkoop va weefgetouwn. 'n Oofdzetel is in [[Iper]]. 

== De geschiedenisse in 't kort==

=== 't Begun ===
* In 1936 richt Charles Steverlynck e bedrif up: Weefautomaten Picanol nv. Jaimé Picanol ad e [[weefgetouw]] emakt (''Omnium'') da vele succes adde. Vier joar loater kunn'n ze êén Omnium doags moak'n. 
* In 1951 verovert Picanol 'n textielweireld mèd e machine woavan dazze d'r 160.000 kunn'n verkoop'n. 

=== Professionaliserieng ===
* In 1966 goa 't bedrif no de Beurze. In 1970 volgen Bernard Steverlynck (vôorzitter van de Raad van Bestuur) e ze broere Emmanuel (CEO) nunder voader up. 
Nu en toen zort Picanol voen e weireldprimeur: in 1975 bevôorbeeld moak'n ze d'êeste weefmachiene zoender schietspoel. 
* In 1987 komt Patrick Steverlynck (zeune van Emmanuel) CEO en Vôorzitter.
* 't Ende joarn '80 begun joarn '90 komt Picanol grodder en grodder: deur fabriek'n te begunn'n in aar land'n (lik in China) of deur aar bedrievn over te neemn.
* In 2002 veruust Picanol na nieuwe gebouwn da ze 'Ypres Textile Center' noemn.

=== Miender goe joarn ===
't Is overol crisis, en Picanol voel et oek. Nunder ciefers zin nog goed, moa dat is voen e grôot stik deur 't succes in China. Nu en toene moet'n z'ier te lande menschen ofdank'n. En setoe in 2004 kwaamn ze negatief in 't nieuws. Juuste achter dan der 21 menschen nunder werk kwyt woar'n, kwaam et uut da Jan Coene, gedelegeerd bestuurder, up drie joar tied 22 miljoen euro in ze beuz'n estook'n at, up e maniere die ni ol te zuver e wos. Z'en nem toene zêre buut'n ewupt.

== Multinational ==
Picanol is e Vlamsch'n groep, moa z'en oek belangn in [[Olland]], [[Duutsland]], [[Vrankriek]], [[Italie]], Turkije, Roemeenje, Brazilje, China, Indoneesje, Mexico, en [[Amerika]].

== Externe koppelienge ==
* [http://www.picanolgroup.com Officieeln website va Picanol]

[[Categorie: Textiel]]
[[Categorie: Ippr]]
