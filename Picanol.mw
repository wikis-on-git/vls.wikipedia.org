{{plat|Ypers}}
'''Picanol Group''' is en internaschonoaln [[Belgje|Belgyschn]] groep die especialiseerd is in de fabricoasje e verkoop va weefgetouwn. 'n Oofdzetel is in [[Yper]]. 

== De geschiedenisse in 't kort==
De geschiedenisse van Picanol es straf nouwe verweevn met d'istorie van de [[Familie Steverlynck]] die ol in [[Vichte]] en Argentinië styf actief wa in den textiel. 

De vôorloper van Picanol ontstond in 1928 bie de firma "Vansteenkiste" in Ipr da massinen voe de vlasverwerkienge maktige. Der zat wel vele geld in van de Steverlyncks.

Z'an oek goe contacten me 'n poar Spoansche weefspecialisten die weggelôpen an voe den Spoanschen burgeroorloge.
=== 't Begun ===
* In 1936 richt Charles Steverlynck e bedrif up: Weefautomaten Picanol nv. Jaimé Picañol, ne Spoanschen enjeniur, ad êen van d'êeste [[weefgetouw]]en emakt me 'n otomoatische schietspoele, den ''Omnium'' da rap vele succes adde. Vier joarn loater kunn'n ze êén Omnium doags moak'n. 
* In 1951 verovert Picanol 'n textielweireld mèd e machine woavan dazze d'r 160.000 kunn'n verkoop'n. 

=== Professionaliseryng ===
* In 1966 goa 't bedrif no de Beurze. In 1970 volgen Bernard Steverlynck (vôorzitter van de Raad van Bestuur) e ze broere Emmanuel (CEO) nunder voader Charles up. 
* Nu en toen zorgt Picanol voen e weireldprimeur: in 1975 bevôorbeeld moak'n ze d'êeste weefmachiene zoender schietspoele: 't goaren wird en bitje natgemakt en me ne luchtstrôom weggeschoten. 
* In 1987 komt Patrick Steverlynck (zeune van Emmanuel) CEO en Vôorzitter.
* 't Ende joarn '80 begun joarn '90 komt Picanol grodder en grodder: deur fabriek'n te begunn'n in aar land'n (lyk in China) of deur aar bedrievn over te neemn.
* In 2002 veruust Picanol na nieuwe gebouwn da ze 'Ypres Textile Center' noemn.

=== Miender goe joarn ===
't Is overol crisis, en Picanol voel et oek. Nunder ciefers zin nog goed, moa dat is voen e grôot stik deur 't succes in China. Nu en toene moet'n z'ier te lande menschen ofdank'n.

Ondertussen zin ze ôok an de derde generoatje van de familje, de generoasje in familiebedriven woa dat dikkels omploft. De familieconflicten tussen de mêer actieve andêelouders en de passievre die ollêne moa kiken oe da ulder kleuten ipbryngen vergrôten moa en der wirden langstom mêer "professionele" bestierders van beuten de familie insgeschoakeld.

En setoe in 2004 kwaamn ze negatief in 't nieuws. Juuste achter dan der 21 menschen nunder werk kwyt woar'n, kwaam et uut da Jan Coene, gedelegeerd bestuurder, up drie joar tyd 22 miljoen euro in ze beuz'n estook'n at, up e maniere die ni ol te zuver e wos. Z'en nem toene zêre buut'n ewupt moa ondertusschen oat Patrick Steverlynck, die ter wel mêer van wiste, ôok nie vele goe punten mêer ovre.

== Multinational ==
Picanol is e Vlamsch'n groep, moa z'en oek belangn in [[Olland]], [[Duutsland]], [[Vrankryk]], [[Italie]], [[Turkije]], Roemeenje, Brazilje, China, Indoneesje, Mexico, en [[Amerika]].

== Externe koppelienge ==
* [http://www.picanolgroup.com Officieeln website va Picanol]

[[Categorie: Textiel]]
[[Categorie: Ippr]]
