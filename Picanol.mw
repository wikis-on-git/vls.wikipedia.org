'''Picanol Group''' is een internationaaln [[Belgje|Belgschn]] groep da gespecialiseerd is in de fabricoasje e verkoop va weefgetouwn. 'n Oofdzetel legt in [[Iper]]. 

== De geschiedenisse in 't kort==

=== 't Begu ===
* In 1936 richt Charles Steverlynck e bedrif: Weefautomaten Picanol nv. Jaimé Picanol ad e weefgetouw emakt (''Omnium'') da vele succes adde. Vier joar loater kunn'n ze êén Omnium per dag moak'n. 
* In 1951 verovert Picanol de textielweireld mèd e machine woavan dazze d'r 160.000 kunn'n verkoop'n. 

=== Professionaliserieng ===
* In 1966 goa 't bedrif na de Beurze. In 1970 volgen Bernard Steverlynck (vôorzitter van de Raad van Bestuur) e ze broer Emmanuel (CEO) nunder voader op. 
Nu en toen zorgt Picanol voer e weireldprimeur: in 1975 bevôorbeeld moak'n ze d'êeste weefmachiene zoender schietspoel. 
* In 1987 komt Patrick Steverlynck (zeune van Emmanuel) CEO en Vôorzitter.
* Einde joarn '80 begun joarn '90 breidt Picanol nem vodder uut: deur fabriek'n te begunn'n in ander land'n (lik in China) of deur ander bedrievn over te neemn.
* In 2002 veruust Picanol na nieuwe gebouwn da ze 'Ypres Textile Center' noemn.

=== Miender goe joarn ===
't Is overol crisis, en Picanol voel et oek. Nunder ciffers zin nog goed, moa dat is voer e grôot stik te dank'n an 't succes in China. Nu en ton moet'n ze ier te lande menschen ofdank'n. En voerol in 2004 kwaamn ze negatief in 't nieuws. Juuste achter dan der 21 menschen nunder oentslag ekreegn an, kwam bekend da Jan Coene, gedelegeerd bestuurder, op drie joar tied 22 miljoen euro in ze zakk'n edroaid adde, op e maniere die ni ol te zuver wos. Z'hen toe zêre an de deure ezet.

== Multinational ==
Picanol is e Vlamschen groep, moa z'en oek belangn in [[Olland]], [[Duutsland]], [[Vrankriek]], [[Italie]], Turkije, Roemeenje, Brazilje, China, Indonesie, Mexico, en [[Amerika]].

== Externe koppelienge ==
* [http://www.picanolgroup.com Officieeln website va Picanol]
