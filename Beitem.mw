[[Ofbeeldienge:Beitem - Village 1.jpg|thumb|<center>Beitem langst de stêenweg Roeseloare-Mêende]]
[[Ofbeeldienge:Beitem - Sint-Godelievekerk 1.jpg|thumb|<center>Sint-Godelievekerke]]
'''Beitem''' is een gehucht in de provincie [[West-Vloandern]]. ’t Ligt ip ‘t grondgebied van [[Rumbeke]], een dêelgemêente van de stad [[Roeseloare]]. Beitem ligt een goeie vier kilometer ten zuudn van ‘t stadscentrum, ip de stêenweg van Roeseloare noa [[Mêende]] (N32). ‘t Grenst an [[Môoslee]] en [[Legem]].
==Geschiedenisse==
In de loate middelêeuwn stond, temiddn van uutgestrekte bussn langst den oude heirweg Roeseloare-Meende, 't "Gasthuis Ten Bunderen".  ’t Was een klêen klôoster, beweund deur nunn die onderdak goavn an bedevoarders ip deurtocht. Ip oude koartn, lik ip een koarte van Mercator in 1570, stoat de noame “Ten Bunderen”, “Bunderen” of “Bunder”, woa da Beitem nu ligt.

Loater tout olverwege de 19e êeuwe was ’t er ip die plekke een gehucht rond ’t café “De Meerlaan”. De noame “Beitem” bestond ton nog nie. De menschn mostn ’n eure te voete goan noa de parochiekerke van Rumbeke, Legem of Môoslee. De familie Beheydt schonk in [[1865]] grond vo de bouw van een kerke, Sint-Godelieve. Al gauwe wierd ’t gebied in de volksmond “Beheydtem” genoemd, moa ’t deurde nog tout [[1889]] êer da de parochie erkend wierd onder de noame Beitem. 

Binst den [[Êeste Weireldoorloge]] is de kerke zwoar beschoadigd, moar in [[1922]] were ipgebouwd.

Beitem krêeg in [[1889]] een tringstoatie langst de nieuwe spôorlyne Roeseloare-Mêende. Die spôorlyne bestoat nu nie mê en de stoatie is nu een uus.
