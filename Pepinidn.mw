[[Ofbeeldienge:Frankenrijk.jpg|right|thumb|250px|’t Frankisch Ryk ounder de Pepinidn met Austrasië, Neustrië en Bourgondië in ‘t blauw]]
De '''Pepinidn''' of '''Pippinidn''' woarn e familie van [[Frankn|Frankische]] edeln die diendn ols [[Hofmeier]] ounder de [[Meroviengers|Merovingische]] keuningn, eest in Austrasië en loater ôok in Neustrië en Bourgondië. De functie van Hofmeier  kwam erfelik by de Pepinidn.  

==Pepeyn I==
‘t Geslacht is gesticht deur Pepeyn I van Landn, in ’t begun van de 7e eeuwe. De familie aad uutgestrekte bezittiengn in Austrasië, ’t noordoostelik Frankisch dêelryk. De rykdom van ’t geslacht aad er vôorn gezorgd dan z’under aan kunn ipwerkn tout Hofmeiers, die mochtn zorgn  vô de keuninklikke bezittiengn.

Begga, de dochter van Pepeyn van Landn, trouwde met Ansegisel, de zeune  van Arnulf, de bisschop van Metz. Under zeune was Pepeyn II van Herstal. Pepeyn van Herstal veroverde Neustrië in de Slag by Tertry in 687 en ôok Bourgondië. 
==Pepeyn II==
Pepeyn II van Herstal was de voader van Karel Martel. Karel Martel was e bastoardzeune en doarom nie erkend deur d’andere Pepinidn, moa je was toch de feitelikke leider. Je volgde z’n voader ip achter e gevecht met de wettelikke erfgenoamn. 
==Pepeyn III==
In 751 zette  z’n zeune, Pippin III den Kortn, de latstn Merovingischn keunink Childerik III of. Ze schoorn z’n oar of en ze slootn em ip in e klôoster. De Merovingische dynastie wierd vervangn deur de Karoliengers, genoemd noa Karel Martel. Pepeyn den Kortn was d’n eestn keunink van de nieuwn dynastie en d’r kwam ‘n ende an d’n titel van Hofmeier. 
==De Hofmeiers==
*Pepeyn I van Landen  (Austrasië: 623-629 en 639-640 †656)
*Grimoald I, zeune van Pepeyn I, broere van Begga, nounkel van Pepeyn van Herstal (Austrasië: 643-656 †662)
*Pepin II van Herstal, zeune van Begga, klêenzeune van Pepeyn I (Austrasië: 680-714, Neustrië en Bourgondië: 687-695)
*Drogo van Champagne, zeune van Pepeyn van Herstal, olfbroere van Karel Martel (Bourgondië: 695-708)
*Grimoald II, broere van Drogo (Neustrië: 695-714, Bourgondië: 708-714)
*Theudoald, ounwettige zeune van Grimoald II (Austrasië, Neustrië, en  Bourgondië: 714-716)
*Karel Martel  (Austrasië: 715-741, Neustrië en Bourgondië: 718-741)
*Karloman, zeune van Karel Martel (Austrasië: 741-747  †754 of 755)
*Pepeyn III den Kortn, zeune van Karel Martel (Neustrië en Bourgondië: 741-751, Austrasië: 747-751)

[[en:Pippinids]]
[[es:Pipínidas]]
[[fr:Pépinides]]
[[fy:Pippyniden]]
[[nl: Pepiniden]]
[[no:Pipinidene]]
[[pt:Pipinidas]]
[[ru:Пипиниды]]
