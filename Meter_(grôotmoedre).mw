Een '''meter''' of '''metje''' is de moeder van je moeder of de moeder va je voader. Z'is de vrouwe van je grôotvoader. Meter is ôok dikkers de [[Peterschap|dôopmeter]] van d'oudste klêenkiendjes. Kikt ôok noa [[Meter]] vô andere betêkenissen. <p>
Omdat e kiend mêestol twêe grôotmoeders et, gebruuk et soms een andere noame om ze uut makoar t'oudn. Da ku zin mè een ander wôord (simpelweg 'meter' versus 'metje). Of met een andudienge va woa da ze wunt (bievôorbeeld 'meter Ipper' versus 'meter Brugge'). Soms wordt de vôornoame gebruukt vô 't verschil te moaken, vb mémé Mariette.<p>
Omda dôopmeter en grômoedre dikwils dezelfde zin lôopt de ansprekienge ôok dikwils deur mekoar. Oat 't oudste kind marraine zegt tegen zin grômoedre omdat ôok zin dôopmetre es, ton goan d'andre kindren da [[Typische West-Vlamsche utdrukkiengn|tiene-neegne]] ôok zeggen.<p>

De meter ansprekienge kan styf vele verschillen van streke tut streke. Ier en listje wa datter ol gebreukt es en in wulke streke:
* meter en metje: courant in [[Westoek]]
* meet'r, mémé en meetje: '''de''' voarkeure vôo ZO WVL
* marraine: in [[Kortryk]] en maniere om te tôogn da je van de betre bougeoisie zit; courant in de Fransche grensstreke en [[Blank'nberge]]
* mammie: Fransken invloed, utzonderlyk in [[Kortryk]], mêer gebrukt vôo ipvang-, pleeg- en styfmoedres
* bomma: in [[Blank'nberge]]
* bobonne: in [[Blank'nberge]]
* moemoe: in [[Blank'nberge]]
* oma: d'Ollanse versie vô degêenen die wa modernistisch willn doen
* grôotje: idem dito, vôo in de boekskes en de sprookskes

Verdere anvulliengen van de West-Vlamsche lezers zin welgekomm'n ier of ip 't [[Talk:Meter (grôotmoedre)|discuusje blad]].

[[Categorie:Gezin]]
[[Categorie:Folklore]]
