[[Ofbeeldienge:Duinenkerkje08.jpg|thumb|<center>Beaufort 2006: De kobbe deur Louise Bourgeois over 't graf van [[James Ensor]]]]
'''Beaufort''' es een kunsthappenienge die iedere 3 joar deuregoat an de [[kust]]. 't Es een organisoatie van de vzw Ku(n)st in soamenweirkienge mè et Museum voor Moderne Kunst aan zee (PMMK) in [[Ostende (stad)|Ostende]]. Gestart in [[2003]] zyn d'r oundertussn ol 2 happenings gewist.

==2003 Beaufort: kunst aan zee==
In 9 kustgemêentn woarn der kunstweirkn te zien van 33 kunsteneirs, gelyk
* Een bronzn schildpadde in [[Nieuwpôort]]: 'Op zoek naar Utopia' va [[Jan Fabre]].
* [[Wim Delvoye]]: Cater Pillar – Chantier VII in [[Middelkerke]].
* De [[Chatterdo]] van [[Blanknberge]] krêeg e parruke van d' [[Holland]]sche beeldhouwster Maria Roosen. 

Terzelfdertyd wos't er een tentôonstellienge in et PMMK round et thema 'Marines in confrontatie'.

==2006 Beaufort==
2006 Beaufort oat twêe ounderdêeln: de kunstweirkn die buutn stoundn in de belangrykste [[West-Vloandern|West-Vlamsche]] kuststeedn (''Beaufort Outside'') en de tentôonstellienge van heedndoagse kunsteneirs die beïnvloed gewist zyn deur [[René Magritte]] in het PMMK ('Beaufort inside').

De belangrykste publiekstrekkers en bekendste verteegnwoordigers van de happenienge woarn de kunstweirkn in de verschillnde steedn en gemêentn. Een aantol vôorbeeldn woarn:
* de kudde olifantn gemakt in [[out]] van Andries Botha in [[De Panne]] 
* een grôte kobbe van Louise Bourgeois in [[Mariakerke (Ostende)|Mariakerke]] 
* drie kruupende baby's van [[David Černý]] ip 'n dyk in Middelkerke

==2009 Beaufort==
De mêest recente installoatie begoste ol direct mè spel. De [[Blanknberge|Blankenbergenoars]] kostn nie lachn mè et kunstweirk in uddern stad: een replica van een [[Pooln|Poolse]] krotweunienge deur de kunsteneire [[Kusmirowski]]. Ze vindn da je te winnig ziet dat et een kunstweirk es, en dat et doarom et stroatbeeld ontsiert. De organisatoorn wildn da iplossn deur der een plakkoatje bie te zettn, moa da zie de kunstneire ton were nie zittn. Want volgns em es et juste de bedoelienge da et nie hêel duudelyk es da't een kunstweirk es.

[[Categorie: Kunste]]

[[nl:Beaufort (kunstmanifestatie)]]
