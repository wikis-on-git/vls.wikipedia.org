[[Ofbeeldienge:Blankenberge - Casino 1.jpg|thumb|<center>Casino Blanknberge ip de zêedyk]]
[[Ofbeeldienge:Casino kant stad.jpg|thumb|<center>Casino an de kant van de stad]]
De '''Casino''' ip de zêedyk is 't cultureel centrum van [[Blanknberge]]. 't Casinogebouw dateert van [[1934]] en is in [[1994]]-[[1995]] hêlegans gerenoveerd. 

De stad Blanknberge het drie ''baby's'' van [[David Černý]] ([[Beaufort 2006]]) angekocht die nu ip de Casino kruupn, één ip 't terras, den twiddn ip 't dek, en den derdn kruupt ip de torre noa boovn.
 
Achter 't gebouw zyn d’r danscafés en e discotheke.

't Cultuurcentrum van Blanknberge bestoat uut drie gebouwn: CC-Casino, CC-De Benne en CC-Oud-Stadhuus.

CC-Casino het vuuf polyvalente zoaln:
*[[Albert Saverys|Saverys]]zoale: fêest-en theoaterzoale
*Consciencezoale: polyvalente zoale die gebruukt wordt vo klindere iptreedns, tentôonstelliengn, films…
*[[Roesschaert]]: polyvalente zoale vo vergoariengn en vôordrachtn
*Zêebries: cursusplekke en danslokoal
*Golfbreker: grôte plekke die surtout gebruukt wordt deur lokoale tonêelverênigiengn 

Ip 't gelykvloers van de Casino is ter e kunstgalerye vo tentôonstelliengn. 't CC-Casino is 't ênigste erkend cultureel centrum van [[België]] met e vergunde speelzoale me populaire toafelspeeln lik Roulette, Blackjack, Casino Stud Poker en speelautomoatn. D’r is ook e bar en e restaurang.

[[Categorie: Blanknberge]]
[[Categorie: Casino in West-Vloandern]]
