[[Ofbeeldienge:Blankenberge - Casino 1.jpg|thumb|<center>Casino Blanknberge]]
De '''Casino''' ip de zêedyk is ’t cultureel centrum van [[Blanknberge]]. ‘t Casinogebouw dateert van [[1934]] en is in [[1994]]-[[1995]] hêlegans gerenoveerd. 

De stad Blanknberge et drie ''baby's'' van [[David Černý]] ([[Beaufort 2006]]) angekocht die nu ip de Casino kruupn, één ip ’t terras, den twiddn ip ’t dek, en den derdn kruupt ip de torre noa boovn.
 
Achter ’t gebouw zyn d’r danscafés en een discotheke.

’t Cultuurcentrum van Blanknberge bestoat uut drie gebouwn: CC-Casino, CC-De Benne en CC-Oud-Staduus.

CC-Casino et vuuf polyvalente zoaln:
*Saveryszoale: fêest-en theoaterzoale
*Consciencezoale: polyvalente zoale die gebruukt wordt vo klindere iptreedns, tentôonstellingn, films…
*[[Roesschaert]]: polyvalente zoale vo vergoaringn en vôordrachtn
*Zêebries: cursusplekke en danslokoal
*Golfbreker: grôte plekke die surtout gebruukt wordt deur lokoale tonêelverênigingn 

Ip ‘t gelykvloers van de Casino ist er een kunstgalerye vo tentôonstellingn. ‘t CC-Casino is ‘t ênigste erkend cultureel centrum van [[België]] met een vergunde speelzoale me populaire toafelspeeln lik Roulette, Blackjack, Casino Stud Poker en speelautomoatn. D’r is ook een bar en een restaurang.
==Externe koppelienge==
*[http://cultuur.blankenberge.be/cultureel-centrum/fotos-casino.aspx Foto’s Casino]

[[Categorie: Blanknberge]]
