{{Infobox Belgische deelgemeente|
|kaart1=[[Ofbeeldienge:DikkebusLocation.svg|300px]]
|naam=Dikkebus
|provincie=WVLA
|gemeente=[[Yper]]
|latitudeGraden=50
|latitudeMinuten=49
|latitudeSeconden=11
|longitudeGraden=2
|longitudeMinuten=49
|longitudeSeconden=56
|opp=10,06
|inw=1.400
|datum=1999
|dichtheid=
|postcode=8900
|netn=
|}}'''Dikkebus''' is e parochie in de [[België|Belgische]] provinsje [[West-Vloandern]] en e [[deelgemeente|dêelgemêente]] van [[Yper]]. Tweun e klêne vichtienoenderd menschn. 

==Liggieng==
Dikkebus ligt teegn [[Euvelland]], mor is zevve zo goed of plat. De parochies die derroend liggn, zyn [[Vloamertienge]], [[Kemmel]], [[De Klyte]] en [[Rinnegelst]].

== Informoasje ==
Dikkebus is e schôon vôorbeeld van [[Lintbebouwienge]], de parochie ligt hêlegans an de Grôte Boane (Dikkebuscheroute, Dikkebusseweg in't AN). Deur asverschuuviengn, en aar kleur va terremak en êentege bomtjes en z'etracht voen 't uutzicht van de platse te verbetern.

Dikkebus is mêer dan Dikkebus ollêne. Oek 't gehucht 'n [[Krommenelst]] (dat up 't groendgebied va [[Vloamertienge]] ligt) is dêel van de parochie Dikkebus. 

'n Postnumerô is 8900 ('t zeste lyk [[Yper]] en [[Sient-Jan]]), mo 't is oek nog 8904 (nu van [[Boezienge]]) ewist. E post is er ol lange nemê, deur centraliezoasche moetn de Dikkebusnoars ol stief lange nor Yper goan. In't oed gebouw van 'n post zit de KSA nu.

== Geschiedenisse ==
Ze zeggn dat Dikkebus êest e joagersutje wos in de busschn oender Yper. De noame komt van 'dikke' (dichte) en 'bus' (struukn of troenkn). De betêkenisse van de noame is nu wel hêlegans weg, want vele boomn en stoan der nemê.

D'êeste gebouwn in Dikkebus woarn êentege klôosterweuniengn in 1072.

De vyver is volgens de [[legende]] en ofdruk van de botte van e reuze (en et de vorme van e schoe) en deur 't ofkloppn van die botte, is 'n [[Kemmelberg]] oentstoan. Eigentlyk is 'n geweune oentstoan deurda poaters uut [[Vormezêle]] de Kemmelbeke ofedamd en.

In [[Êeste Weireldoorloge|Êestn Weireldôorloge]] is bykan olles kapot eschootn.

== Interessant ==
*'''Iengelsche kerkoovn''': in de Neerplatse, Kerkestroate en de Stêenakkerstroate 
*'''Dikkebusvyver''': bekend voe ze poalienk, ze kalmte, ze bôotjes en 't Vyveruus. Ze poempn doar oek e masse drienkwoater uut voe d'[[Yper]]liengn.
*'''Kerke va Sint-Jan Doper''': neogotisch, erzet achter 'n [[Êeste Weireldoorloge|ôorloge]].
*'''Vaubantôorn''': tôorn deur [[Vauban]] ezet voen 't sluus en dus 't woater voe de vestiengn van Yper te beschermn.
*'''Dikkebus Kerremesse''': up't ende va juni is't de noamfêeste van Sient-Jan 'n Doper en dus oek kerremesse in Dikkebus. Buutn droaimeuln, e vis- en e schietkroam, zyn der oek nog e mass'aar diengn te doen.
*'''[[Sinte-Moarten]]''': 'n efsn november gift Sinte-Moartn speelbucht en sneukelienge an de joenges. 'n Oavend dervôorn is't er oek e stoet. De joenges loopn toene me koebêetn med e keise in, deur de stroatn ('t zyn oek nog e poar ziestroatn en wykn) van Dikkebus, achter Sinte-Moartn, Zwoarte Piet en 't meziek. De garde lopt ossan vanachtern.

== Verênegiengn ==
=== Jeugd ===
*[[KAJ]] Dikkebus (lokoal: d'oude klaslokoaln by de zoale)
*[[KSA]] Ollebast (lokoal: 'n oedn Post)

=== Sport ===
*Sparta Dikkebus ([[Voetbol|Foetbol]], 4de provinsjalle)
*Vyverspurters (richn koersn in)
*De Woarn vyverclub (toeristn)
*[[Veugelpik]]club De Kobbe

=== Aar ===
*KAV (voe de vromenschn)
*Okra (d'oun van doagn, lyk of dam zeggn)
*KVLV (voe de vromenschn van de boern)
*De Vyverzeunn (de Vijverzonen, 't meziek)
*'n Dorpsroad
*De Fêestkommische
*De Boend (va krôostryke gezinn)
*Zieknzorg
*De Pompiers
*...

== Voen echte Dikkebusnoars==
=== Stroatn ===
*Kapellestroate (oede benoamienge van d'Oede Bellestroate)
*Schytstratje (echte noame van de Schietstraat, komt van schytn achter d'oage)
*Grôte Boane (roepnoame van de Dikkebuscheroute)
*Klêne Vloamertiengstroate (nu Groene Joagerstroate)
*Grôte Vloamertiengstroate (nu Zorgvlietstroate)

=== Platsnoamn ===
*Koenes Reke (van Yper komnde an je rekschn kant)
*n' Roazelpuut (kruuspunt van de Kerkestroate en d' Ollebaststroate)
*de Miellekruse (tusschn Dikkebus en [[De Klyte]])
*'n Ollebast (an de Grôte Boane, reks goj non Oerdom ([[Rinnegelst]]))
*'n Canada(oek) (tusschn Ollebast en Oerdom)
*'t Kapelletje (ekend oender fanoatn van [[Belgium Ypres Westhoek Rally|Rally]], by 'n Canada)
*de Platse (centrum va Dikkebus, ''no de platse goan=kommischn gon doen'')
*'n Café Français (benoamienge van e café up 'n Krommenelst, nu platsaandudienge)
*'n Eird (up't kruuspunt van de Wiendeweug en de Zweirdstroate, met en S-bochte woa danze deure ryn met 'n rally)

=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosjes villa (benoamieng van e villa med e stroojn dak up)
*'n Café Belge (lag an aarn kant van Café Français, bestoa nemêe)
*'n Boernboend (roepnoame van Aveve)
*'t Vannetje (upn oek van de Vyverstroate en de Grôte Boane, en oed café woa dat 'n bibliotheke nog ewist is)

==Dikkebus in 't nieuws==
Up 7 oest van 2007 zyn de pompiers van Dikkebus in e masse gazettn ('t Latste Nieuws, 't Nieuwsblad, 't Vook) ekomn deur dan ze me twoovn 928 900 euro ewonn en met 'n Lotto. Ze speeln ol dertig joar me de zeste cyfers: 1 3 7 10 32 en 39.

== Externe koppelienge ==
[http://www.dikkebus.tk Officieeln website va Dikkebus]

[[Categorie: Plekke in West-Vloandern]]
[[Categorie: Yper]]

[[nl:Dikkebus]]
