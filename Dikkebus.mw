{{Infobox Belgische deelgemeente|
|kaart1=[[Image:DikkebusLocation.svg|300px]]
|naam=Dikkebus
|provincie=WVLA
|gemeente=[[Ieper]]
|latitudeGraden=50
|latitudeMinuten=49
|latitudeSeconden=11
|longitudeGraden=2
|longitudeMinuten=49
|longitudeSeconden=56
|opp=10,06
|inw=1.400
|datum=1999
|dichtheid=
|postcode=8900
|netn=
|}}'''Dikkebus''' is e parochie in de [[België|Belgische]] provinsje [[West-Vloandern]] en e [[deelgemeente]] van [[Ieper|Ippr]]. Tweun e klene vichtienoenderd menschn. 

== Informoasje ==
Dikkebus is e schoon voorbeeld van [[Lintbebouwienge]], de parochie legt elegansn an de Grote Boane (Dikkebuscheroute, Dikkebusseweg in Standoardnederlaans). Deur asverschuuvieng, en ander kleur va terremak en eentege bomtjes en z'etracht om 't uutzicht van de platse te veraarn.

Dikkebus is meer dan Dikkebus ollene. Oek 't gehucht 'n Krommenelst (dat up 't groendgebied va [[Vloamertienge]] ligt) is deel van de parochie Dikkebus. 

== Geschiedenisse ==
Ze zeggn dat Dikkebus eest e joagersutje wos in de busschn oender Ippr. De noame komt van 'dikke' (dichte) en 'bus' (struuk'n of troengk'n).

D'eeste gebouwn in Dikkebus woarn eentege kloosterweuniengn in 1072.

De viver is volgens de [[legende]] en ofdruk van de botte van e reuze (en et de vorme van e schoe) en deur 't ofklopp'n van die botte, is 'n [[Kemmelberg]] oentstoan. Eigentlik isn geweune oentstoan deurda poaters uut [[Vormezêle]] de Kemmelbeke ofedamd en.

In [[Êeste Weireldoorloge|Eest'n Weireldoorloge]] is bîkan olles kapot eschoot'n.

== Interessant ==
*'''Iengelsche kerkoovn''': in de Neerplatse, Kerkestroate, Stêenakkerstroate 
*'''Dikkebusviver''': bekend voe ze poalienk, ze kalmte, ze bootjes en 't Viveruus. Ze poemp'n doar oek e masse drienkwoater uut voe d'[[Ippr]]liengn.
*'''Kerke va Sint-Jan Doper''': neogotisch, erzet achtern [[Êeste Weireldoorloge|oorloge]].
*'''Vaubantoorn''': toorn deur [[Vauban]] ezet voent sluus en dus 't woater voe de vestieng van [[Ippr]] te beschermn.
*'''Dikkebus Kerremesse''': upt ende va juni ist noamfeest van Sint-Jan Doper en dus oek kerremesse in Dikkebus. Buut'n droaimeuln, e vis- en e schietkroam, zin der oek nog e massandern dieng te doen.
*'''[[Sinte-Moarten]]''': 'n efsn november gift Sinte-Moart'n speelbucht en sneukelienge an de joengns. 'n Oavend dervôorn is er oek e stoet. De joenges loop'n toene me koebêet'n, med e keise in, deur de stroat'n ('t zin oek nog e poar ziestroat'n en wiek'n) van Dikkebus, achter Sinte-Moart'n, Zwoarte Piet en 't meziek. De garde lopt ossan vanachtern.

== Verêenegiengn ==
=== Jeugd ===
*[[KAJ]] Dikkebus
*[[KSA]] Ollebast

=== Sport ===
*Sparta Dikkebus ([[Voetbol|Foetbol]], 4de provinsjalle)
*Viverspurters (richn koersn in)
*De Woarn viverclub (toeristn)
*[[Veugelpik]]club De Kobbe

=== Aar ===
*KAV (voe de vromenschn)
*Okra (d'oun van doagn, lik of dam zegn)
*KVLV (voe de vromenschn van de boern)
*De Viverzeun (de Vijverzonen, 't meziek)
*'n Dorpsroad
*De Fêestkommische
*De Boend (va krôostrike gezin)
*Zieknzorg
*De Pompiers
*...

== Voen echte Dikkebusnoars==
=== Stroat'n ===
*Kapellestroate (oede benoamienge van d'Oede Bellestroate)
*Schitstratje (echte noame van de Schietstraat, komt van schit'n achter d'oage)
*Grôte Boane (roepnoame van de Dikkebusseweg)
*Klêne Vloamertiengstroate (nu Groene Joagerstroate)
*Grôte Vloamertiengstroate (nu Zorgvlietstroate)

=== Platsnoamn ===
*Koenes Reke (van Iper komde an je rekschn kant)
*n' Roazelpuut (kruuspunt van de Kerkestroate en 'd Ollebaststroate)
*de Millekruse (tusschn Dikkebus en [[De Klyte]])
*'n Ollebast (an de Grôte Boane, reks goj non Oerdom ([[Rinnegelst]]))
*'n Canada (tusschn Ollebast en Oerdom)
*'t Kapelletje (ekend oender fanoat'n van [[Belgium Ypres Westhoek Rally|Rally]], bien Canada)
*de Platse (centrum va Dikkebus, no de platse goan: kommischn gon doen)
*'n Café Français (benoamienge van e café upn Krommenelst, nu platsaandudienge)

=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosches villa (benoamieng van e villa med e stroojn dak up)
*'n Café Belge (lag an aarn kant van Café Français, bestoa nemêe)
*'n Boernboend (roepnoame van Aveve)

== Externe koppelienge ==
[http://www.dikkebus.tk Officieeln website va Dikkebus]

[[Categorie: Plekke in West-Vloandern]]
[[Categorie: Ippr]]

[[nl:Dikkebus]]
