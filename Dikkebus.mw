'''Dikkebus''' is e parochie in de [[België|Belgische]] provinsje [[West-Vloandern]] en e [[deelgemeente]] van [[Ieper|Ippr]]. Tweun e kleene vichtienoenderd menschn. 

== Informoasje ==
Dikkebus is e schoon voorbeeld van [[Lintbebouwienge]], de parochie legt helegans an de Grote Boane (Dikkebuscheroute, Dikkebusseweg in Standoardnederlaans). Deur asverschuuvieng, en ander kleur va terremak en eentege bomtjes en z'etracht om 't uutzicht van de platse te veraarn.

Dikkebus is meer dan Dikkebus olleene. Oek 't gehucht 'n Krommenelst (dat up 't groendgebied va [[Vloamertienge]] ligt) is deel van de parochie Dikkebus. 

== Geschiedenisse ==
Ze zeggn dat Dikkebus eest e joagersutje wos in de buschn oender Ippr. De noame komt van 'dikke' (dichte) en 'bus' (struukn of troengkn).

D'eeste gebouwn in Dikkebus woarn eentege kloosterweuniengn in 1072.

De vîver is volgens de [[legende]] en ofdruk van de botte van e reuze (en et de vorme van e schoe) en deur 't ofklopn van die botte, is 'n [[Kemmelberg]] oentstoan. Eigentluk isn geweune oentstoan deurda poaters uut Vormezele de Kemmelbeke ofedamd en.

In [[Êeste Weireldoorloge| eestn oorloge]] is bîkan olles kapot eschootn.

== Interessant ==
*'''Iengelsche kerkoovn''': in de Neerplatse, Kerkestroate, Stêenakkerstroate 
*'''Dikkebusviver''': bekend voe ze poalienk, ze kalmte, ze bootjes en 't Viveruus. Ze poempn doar oek e masse drienkwoater uut voe d'Iperliengn.
*'''Kerke va Sîntjandooper''': neogoties, erzet achtern [[Êeste Weireldoorloge|oorloge]].
*'''Voobaantoorn''': toorn deur Voobaan (Vauban) ezet voent sluus en dus 't woater voe de vestieng van Iper te bescherm.
*'''Dikkebus Kerremesse''': upt ende va junie ist noamfeest van Sintjandoper en dus oek kerremesse in Dikkebus. Buutn droaimeuln, e vis- en e schietkroam, zin der oek nog e massandern dieng te doen.
*'''[[Sinte-Moarten]]''': 'n efsn november gift Sinte-Moart'n speelbucht en sneukelienge an de joengns. 'n Oavend dervôorn is er oek e stoet. De joenges loop'n toene me koebêetn, med e keise in, deur de stroatn ('t zin oek nog e poar ziestroatn en wiekn) van Dikkebus, achter Sinte-Moart'n, Zwoarte Piet en 't meziek. De garde lopt ossan vanachtern.

== Verêenegiengn ==
=== Jeugd ===
*[[KAJ]] Dikkebus
*[[KSA]] Ollebast
=== Sport ===
*Sparta Dikkebus ([[Voetbol|Foetbol]], 4de provinsjalle)
*Viverspurters (richn koersn in)
*De Woarn viverklub (toeristn)
*Veugelpikklub De Kobbe

=== Aar ===
*KAV (voe de vromenschn)
*Okra (d'oun van doagn, lik of dam zegn)
*KVLV (voe de vromenschn van de boern)
*De Viverzeun (de Vijverzonen, 't meziek)
*'n Dorpsroad
*De Fêestkommische
*De Boend (va krôostrike gezin)
*Zieknzorg
*De Pompiers
*...

== Voer echte Dikkebusnoars==
=== Stroatn ===
*Kapellestroate (oede benoamienge van d'Oede Bellestroate)
*Schîtstratje (echte noame van de Schietstraat, komt van schitn achter d'oage)
*Grôote Boane (roepnoame van de Dikkebusseweg)
*Klêene Vloamertiengstroate (nu Groene Joagerstroate)
*Grôote Vloamertiengstroate (nu Zorgvlietstroate)
=== Platsnoamn ===
*Koenes Reeke (van Iper komde an je rekschn kant)
*n' Roazelpuut (kruuspunt van de Kerkestroate en 'd Ollebaststroate)
*de Millekruuse (tuschn Dikkebus en [[De Klyte]])
*'n Ollebast (an de Grôote Boane, reks goj non Oerdom ([[Rinnegelst]]))
*'n Kannada (tuschn Ollebast en Oerdom)
*'t Kapelletje (ekend oender fanoatn van Rallie, bien Kannada)
*de Platse (sentrum va Dikkebus, no de platse goan: kommischn gon doen)
*'n Café Français (benoamienge van e café upn Krommenelst, nu platsaanduudienge)
=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosches villa (benoamieng van e villa med e stroojn dak up)
*'n Café Belge (lag an aarn kant van Café Français, bestoa nemêe)
*'n Boernboend (roepnoame van Aveve)

== Externe koppelienge ==
[http://www.dikkebus.tk Officieeln website va Dikkebus]

[[Categorie: Plekke in West-Vloandern]]
[[Categorie: Ippr]]

[[nl:Dikkebus]]
