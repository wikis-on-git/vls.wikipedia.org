{{plat|Ypers}}
{{Infobox Belgische deelgemeente|
|kaart1=[[Ofbeeldienge:DikkebusLocation.svg|300px]]
|naam=Dikkebus
|provincie=WVLA
|gemeente=[[Yper]]
|latitudeGraden=50
|latitudeMinuten=49
|latitudeSeconden=11
|longitudeGraden=2
|longitudeMinuten=49
|longitudeSeconden=56
|opp=10,06
|inw=1.400
|datum=1999
|dichtheid=139 inw.
|postcode=8900
|netn=
|}}'''Dikkebus''' is e parochie in de [[België|Belgische]] provinsche [[West-Vloandern]] en e [[deelgemeente|dêelgemêente]] van [[Yper]]. 't Weunn e klêne vichtienounderd menschn. 

==Liggieng==
Dikkebus ligt teegn [[Euvelland]], mor is zevve zo goed of plat. De parochies die derround liggn, zyn [[Vloamertienge]], [[Kemmel]], [[De Klyte]] en [[Rinnegelst]].

== Informoasje ==
Dikkebus is e schôon vôorbeeld van [[Lintbebouwienge|lintbebouwienge]], de parochie ligt hêlegans an de Grôte Boane (Dikkebusscheroute, Dikkebusseweg in 't AN). Deur asverschuuviengn, en aar kleur va terremak en êentige bomtjes en z'etracht voun 't uutzicht van de platse te verbetern. 

[[Image:Dikkebus.JPG|thumb|250px|left|Fotto va Dikkebus, etrokkn van a 'n vyver]] 


Dikkebus is mêer of Dikkebus ollêne. Oek 't gehucht 'n [[Krommenelst]] (dat up 't groundgebied va [[Vloamertienge]] ligt) is dêel van de parochie Dikkebus. 

'n Postnumerô is 8900 ('t zeste lik [[Yper]] en [[Sient-Jan (Yper)|Sient-Jan]]), mo 't is oek nog 8904 (nu van [[Boezienge|Boezieng]]) ewist. E post is er ol lange nemê, deur centraliezoasche moetn de Dikkebusnoars ol stief lange nor Yper goan. In 't oud gebouw van 'n post zit de KSA nu.

== Geschiedenisse ==
By da 't schynt wos Dikkebus êest e joagersutje in de busschn oynder Yper. De noame komt van 'dikke' (dichte) en 'bus' (struukn of troenkn). De betêkenisse van de noame is nu wel hêlegans weg, want vele boomn en stoan der nemê.

D'êeste gebouwn in Dikkebus woarn êentige klôosterweuniengn in 1072.

De vyver is voogns de [[legende]] en ofdruk van de botte van e reuze (en et de vorme van e schoe) en deur 't ofkloppn van die botte, is 'n [[Kemmelberg]] ountstoan. In 't echt is 'n ountstoan deurda poaters uut [[Vormezêle]] de Kemmelbeke ofedamd enn.

In [[Êeste Weireldoorloge|Êestn Weireldôorloge]] is bykan olles kapot eschootn.

== Interessant ==
*'''Iengelsche kerkoovn''': in de Neerplatse, de Kerkestroate en de Stêenakkerstroate 
*'''Dikkebusvyver''': bekend vou ze poalienk, ze kalmte, ze bôotjes en 't Vyveruus. Ze poempn doar oek e masse drienkwoater uut voe d'[[Yper]]liengn.
*'''Kerke va Sint-Jan Doper''': neogotisch, erzet achter 'n [[Êeste Weireldoorloge|ôorloge]].
*'''Vaubantôorn''': tôorn deur [[Vauban]] ezet voun 't sluus en dus 't woater voun de vestiengn van Yper te beschermn.
*'''Dikkebus Kerremesse''': up 't ende va juni is 't de noamfêeste van Sient-Jan 'n Doper (24 juni) en dus oek kerremesse in Dikkebus. Buutn 'n droaimeuln, e vis- en e schietkroam, zyn der oek nog e mass' aar diengn te doen. D'oude menschn eetn nog ossan gin nieuwe patattn toet up de zundag van de kerremesse.
*'''[[Sinte-Moarten]]''': 'n [[11 (getal)|efsn]] [[november]] gift Sinte-Moartn speelbucht en sneukelienge an de joenges. 'n Oavend dervôorn is 't er oek e stoet. De jounges loopn toune me koebêetn med e keise in, deur de stroatn ('t zyn oek nog e poar zystroatn en wykn) van Dikkebus, achter Sinte-Moartn, Zworte Piet en 't meziek. De garde lopt ossan vanachtern.
*'''Kestmart''': in december goat de kestmart deure up de grôte boane, olle verênigiengn en commerçantn kunn doa stoan met e kroamtje. 
*'''Kestboomverbrandieng''': lik in veel aar parochies, is 't er oek in Dikkebus in 't begun van januoari e kestboomverbrandieng, woa dan de kestboomn van up de platse en van byn de menschn tuus upebrand groakn. Vaneigns is er toune oek wel e gloazetje edrounkn.

== Verênegiengn ==
=== Jeugd ===
*[[KAJ]] Dikkebus (lokoal: d'oude klaslokoaln by de zoale)
*[[KSA]] Ollebast (lokoal: 'n oudn Post)

=== Sport ===
*Sparta Dikkebus ([[Voetbol|Foetbol]], 4de provinsjalle)
*Vyverspurters (richn koersn in)
*De Woarn vyverclub (toeristn, doen oek 2 mountainbike toertochtn)
*[[Veugelpik]]club De Kobbe
*Meulnvisschers en -smyters

=== Aar ===
*KAV (voe de vromenschn)
*Okra (d'oun van doagn)
*KVLV (voe de vromenschn van de boern)
*De Vyverzeunn (de Vijverzonen, 't meziek)
*'n Dorpsroad
*De Fêestkommische
*De Boend (va krôostryke gezinn)
*Zieknzorg
*De Pompiers (bestoan nie mi) 
*...

== Voen echte Dikkebusnoars==
=== Stroatn ===
*Kapellestroate (oude benoamienge van d'Oude Bellestroate)
*Schytstratje (echte noame van de Schietstraat, komt van schytn achter d'oage)
*Grôte Boane (roepnoame van de Dikkebusscheroute)
*Klêne Vloamertiengstroate (nu Groene Joagerstroate)
*Grôte Vloamertiengstroate (nu Zorgvlietstroate)

=== Platsnoamn ===
*Coenes Reke (van Yper komnde an je rekschn kant)
*'n Roazelpuut (kruuspunt van de Kerkestroate en d'Ollebaststroate)
*de Miellekruse (tusschn Dikkebus en [[De Klyte]])
*'n Ollebast (an de Grôte Boane, reks go j' no 'n Oerdom ([[Rinnegelst]]))
*'n Canada(oek) (tusschn 'n Ollebast en 'n Oerdom)
*'t Kapelletje (ekend oender fanoatn van [[Belgium Ypres Westhoek Rally|Rally]], by 'n Canada)
*de Platse (centrum va Dikkebus, ''no de platse goan = kommischn gon doen'')
*'n Café Français (benoamienge van e café up 'n Krommenelst, nu platsaandudienge)
*'n Eird (up 't kruuspunt van de Wiendeweug en de Zweirdstroate, met en S-bochte woa dan ze deure ryen met 'n rally)

=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosjes villa (benoamieng van e villa med e strôoin dak up)
*'n Boernbound (roepnoame van Aveve)

===Cafés en wienkels van vroeger===
*Café De Sterre: café woa da bêenouwery Rooms nu is
*'n Café Belge: lag an aarn kant van Café Français, bestoa nemêe
*'t Vannetje: up 'n oek van de Vyverstroate en de Grôte Boane, en oud café woa dat 'n bibliotheke nog ewist is
*Café Au Phaisant d'Or: in 'n tyde de noame van De Kobbe
*Café 't Schôonuus: up 'n ouk van de Grôte Boane en de Klêne Windeweug
*Café De Vrede: in 'n tyde café up de Neerplatse
*Café 'n Eird: in 'n tyde café up 'n ouk van de Windeweug en de Zweirdstroate
*Verklytes: in 'n tyde e wienkel in olles, nu ''De Platse'', e frietekot
*Verstroates: nu klêerwienkel ''Yellow'', in 'n tyde e villowienkel

===Eetn en drienkn===
*Semoelekoekn
*Dikkebusche Eierkoekn
*Dikkebusch Aperitief

==Dikkebus in 't nieuws==
Up 7 [[oest]] van 2007 zyn de pompiers van Dikkebus in e masse gazettn ('t Latste Nieuws, 't Nieuwsblad, 't Vook) ekomn deur dan ze me [[12 (getal)|twoovn]] 928 900 euro ewonn en met 'n Lotto. Ze speeln ol dertig joar by gazettewienkel Grimms me de zeste cyfers: 1 3 7 10 32 en 39. In november krêegn ze wel slichter nieuws: de pompiers van Dikkebus moetn veruuzn nor Yper. Deur centralizoasche volln olle vôorpostn (dus oek [[Elverdienge]] en [[Vloamertienge]]) weg.

==Bekende Dikkebusnoars==
*[[Remi Capoen]] (1916-2001): coureur
*[[Ludo Geloen]] (1962): beioardier en componist

== Externe koppelienge ==
[http://www.dikkebus.tk Officieeln website va Dikkebus]

[[Categorie: Plekke in West-Vloandern]]
[[Categorie: Yper]]

[[fr:Dikkebus]]
[[nl:Dikkebus]]
