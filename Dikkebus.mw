'''Dikkebus''' is e deelgemeente van [[Ieper|Îper]]. Tweun e kleene vichtienounderd menschn. 

== Informoasje ==
Dikkebus is e schoon voorbeeld van [[lîntbebowing]], de parochie light heleghans an de Grote Boane (Dikkebusheroute, Dikkebusseweg in Standoardnederlaans). Deur asvershuevieng, en ander kleur va terremak en eentege bomtjes en z'etracht om 't uetzicht te veraarn.

Dikkebus is meer dan Dikkebus olleene. Ouk 't gehucht 'n Krommenelst (dat up 't ghroundghebied va [[Vloamertienge]] ligt) is deel van de parochie Dikkebus. 

== Geschiedenisse ==
Ze zeggn dat Dikkebus eest e joagersutje wos in de buschn ounder Îper. De noame komt van 'dikke' (dichte) en 'bus' (struukn of troengkn).

D'eeste gebouwn in Dikkebus woarn eentege kloosterweuniengn in 1072.

De vîver is volgens de [[legende]] en ofdruk van de botte van e reuze (en et de vorme van e schoe) en deur 't ofklopn van die botte, is 'n [[Kemmelberg]] oentstoan. Eigentluk isn geweune oentstoan deurda poaters uut Vormezeele de Kemmelbeeke ofedamd en.

In eestn oorlooge is bîkan olles kapot eshootn.

== Interessant ==
*'''Dikkebusvîver''': bekend voe ze poalienk, ze kalmte en ze bootjes. Ze poumpn doar ouk e masse drienkwoater uet vou d'Îperliengn.
*'''Kerke va Sîntjandooper''': neejoogooties, erzet achtern [[eerste wereldoorloh|oorloge]].
*'''Voobaantoorn''': toorn deur Voobaan (Vauban) ezet voe 't woater voe de vestieng van Îper te bescherm.
*'''Dikkebus Kerremesse''': met noamfeest va Sîntjandooper, upt ende van Juenie.
*'''Sîntemoartn''': up ef noovember krîgn de joenges speel- en sneukelbucht. 'n Dagh dervoorn is er e stoet, de kînders loopn toune medde beete med e kese achter Sîntemoartn en Zwortepiet. 

== Externe koppelienge ==
[http://www.dikkebus.tk Ofiesjeeln website va Dikkebus]

[[Category: Plekke in West-Vloandern]]
[[Category: Ippr]]

[[nl:Dikkebus]]
