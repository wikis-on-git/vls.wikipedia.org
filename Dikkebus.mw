'''Dikkebus''' is e [[deelgemeente]] van [[Ieper|Îper]]. Tweun e kleene vichtienoenderd menschn. 

== Informoasje ==
Dikkebus is e schoon voorbeeld van [[lîntbebouwing]], de parochie legt helegans an de Grote Boane (Dikkebuscheroute, Dikkebusseweg in Standoardnederlaans). Deur asverschuuvieng, en ander kleur va terremak en eentege bomtjes en z'etracht om 't uutzicht van de platse te veraarn.

Dikkebus is meer dan Dikkebus olleene. Oek 't gehucht 'n Krommenelst (dat up 't groendgebied va [[Vloamertienge]] ligt) is deel van de parochie Dikkebus. 

== Geschiedenisse ==
Ze zeggn dat Dikkebus eest e joagersutje wos in de buschn oender Îper. De noame komt van 'dikke' (dichte) en 'bus' (struukn of troengkn).

D'eeste gebouwn in Dikkebus woarn eentege kloosterweuniengn in 1072.

De vîver is volgens de [[legende]] en ofdruk van de botte van e reuze (en et de vorme van e schoe) en deur 't ofklopn van die botte, is 'n [[Kemmelberg]] oentstoan. Eigentluk isn geweune oentstoan deurda poaters uut Vormezele de Kemmelbeke ofedamd en.

In [[eerste wereldoorloh| eestn oorloge]] is bîkan olles kapot eschootn.

== Interessant ==
*'''Iengelsche kerkoovn''': in de Neerplatse, Kerkestroate, Stêenakkerstroate 
*'''Dikkebusvîver''': bekend voe ze poalienk, ze kalmte, ze bootjes en 't Vieveruus. Ze poempn doar oek e masse drienkwoater uut voe d'Îperliengn.
*'''Kerke va Sîntjandooper''': neogoties, erzet achtern [[eerste wereldoorloh|oorloge]].
*'''Voobaantoorn''': toorn deur Voobaan (Vauban) ezet voent sluus en dus 't woater voe de vestieng van Îper te bescherm.
*'''Dikkebus Kerremesse''': upt ende va junie ist noamfeest van Sintjandoper en dus oek kerremesse in Dikkebus. Buutn droaimeuln, e vis- en e schietkroam, zin der oek nog e massandern dieng te doen.
*'''[[Sinte-Moarten]]''': 'n efsn november gift Sinte-Moart'n speelbucht en sneukelienge an de kinders. 'n Oavend dervôorn is er oek e stoet. De joenges loopn toene me koebêetn, med e keise in, deur de stroatn ('t zin oek nog e poar ziestroatn en wiekn) van Dikkebus, achter Sinte-Moart'n, Zworte Piet en 't meziek. De garde lopt ossan vanachtern.

== Voerechte Dikkebusnoars==
=== Stroatn ===
*Kapellestroate (oede benoamienge van d'Oede Bellestroate)
*Schîtstratje (echte noame van de Schietstraat, komt van schîtn achter doage)
*Grôote Boane (roepnoame van de Dikkebusseweg)
=== Platsnoamn ===
*Koenes Reeke (van Îper komde an je rekschn kant)
*n' Roazelpuut (kruuspunt van de Kerkestroate en 'd Ollebaststroate)
*de Mîllekruuse (tuschn Dikkebus en [[De Klyte]])
*'n Ollebast (an de Grôote Boane, reks goj non Oerdom ([[Rinnegelst]]))
*'n Kannada (tuschn Ollebast en Oerdom)
*'t Kapelletje (ekend oender fanoatn van Rallie, bien Kannada)
=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosches villa (benoamieng van e villa med e stroojn dak up)

== Externe koppelienge ==
[http://www.dikkebus.tk Officieeln website va Dikkebus]

[[Category: Plekke in West-Vloandern]]
[[Category: Ippr]]

[[nl:Dikkebus]]
