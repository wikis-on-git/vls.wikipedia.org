{{Infobox Belgische deelgemeente|
|kaart1=[[Image:DikkebusLocation.svg|300px]]
|naam=Dikkebus
|provincie=WVLA
|gemeente=[[Ieper]]
|latitudeGraden=50
|latitudeMinuten=49
|latitudeSeconden=11
|longitudeGraden=2
|longitudeMinuten=49
|longitudeSeconden=56
|opp=10,06
|inw=1.400
|datum=1999
|dichtheid=
|postcode=8900
|netn=
|}}'''Dikkebus''' is e parochie in de [[België|Belgische]] provinsje [[West-Vloandern]] en e [[deelgemeente|deelgemêente]] van [[Ieper|Ippr]]. Tweun e klêne vichtienoenderd menschn. 

==Liggieng==
Dikkebus ligt teegn [[Euvelland]], mor is zeve zo goed of plat. De parochies die derroend lign, zien [[Vloamertienge]], [[Kemmel]], [[De Klyte]] en [[Rinnegelst]].

== Informoasje ==
Dikkebus is e schôon vôorbeeld van [[Lintbebouwienge]], de parochie legt gêlegans an de Grôte Boane (Dikkebuscheroute, Dikkebusseweg in Standoardnederlaans). Deur asverschuuvieng'n, en aar kleur va terremak en êentege bomtjes en z'etracht om 't uutzicht van de platse te verbeter'n.

Dikkebus is mêer dan Dikkebus ollêne. Oek 't gehucht 'n Krommenelst (dat up 't groendgebied va [[Vloamertienge]] ligt) is dêel van de parochie Dikkebus. 

'n Postnuumerô is 8900 ('t zeste liek [[Ieper]] en [[Sient-Jan]]), mo 't et oek nog 8904 (nu van [[Boezienge]]) ewist. E post is er ol lange nemê, deur centraliezoasche moet'n me ol stief lange nor [[Ieper]] goan. In't oed gebouw van 'n Post zit de KSA nu.

== Geschiedenisse ==
Ze zeggn dat Dikkebus êest e joagersutje wos in de busschn oender Ippr. De noame komt van 'dikke' (dichte) en 'bus' (struuk'n of troengk'n). De betêkenisse van de noame is nu wel gêlegans weg, want vele boom'n stoan der nie mi.

D'êeste gebouwn in Dikkebus woarn eentege klôosterweuniengn in 1072.

De viver is volgens de [[legende]] en ofdruk van de botte van e reuze (en et de vorme van e schoe) en deur 't ofklopp'n van die botte, is 'n [[Kemmelberg]] oentstoan. Eigentlik isn geweune oentstoan deurda poaters uut [[Vormezêle]] de Kemmelbeke ofedamd en.

In [[Êeste Weireldoorloge|Eest'n Weireldoorloge]] is bîkan olles kapot eschoot'n.

== Interessant ==
*'''Iengelsche kerkoovn''': in de Neerplatse, Kerkestroate, Stêenakkerstroate 
*'''Dikkebusviver''': bekend voe ze poalienk, ze kalmte, ze bôotjes en 't Viveruus. Ze poemp'n doar oek e masse drienkwoater uut voe d'[[Ippr]]liengn.
*'''Kerke va Sint-Jan Doper''': neogotisch, erzet achter 'n [[Êeste Weireldoorloge|oorloge]].
*'''Vaubantôorn''': tôorn deur [[Vauban]] ezet voen 't sluus en dus 't woater voe de vestieng'n van [[Ippr]] te bescherm'n.
*'''Dikkebus Kerremesse''': up't ende va juni is't de noamfêeste van Sient-Jan 'n Doper en dus oek kerremesse in Dikkebus. Buut'n droaimeuln, e vis- en e schietkroam, zin der oek nog e mass'aar dieng'n te doen.
*'''[[Sinte-Moarten]]''': 'n efsn november gift Sinte-Moart'n speelbucht en sneukelienge an de joenges. 'n Oavend dervôorn is't er oek e stoet. De joenges loop'n toene me koebêet'n med e keise in, deur de stroat'n ('t zin oek nog e poar ziestroat'n en wiek'n) van Dikkebus, achter Sinte-Moart'n, Zwoarte Piet en 't meziek. De garde lopt ossan vanachtern.

== Verêenegiengn ==
=== Jeugd ===
*[[KAJ]] Dikkebus (lokoal: d'oude klas'n bie de zoale)
*[[KSA]] Ollebast (lokoal: 'n oen Post)

=== Sport ===
*Sparta Dikkebus ([[Voetbol|Foetbol]], 4de provinsjalle)
*Viverspurters (richn koersn in)
*De Woarn viverclub (toeristn)
*[[Veugelpik]]club De Kobbe

=== Aar ===
*KAV (voe de vromenschn)
*Okra (d'oun van doagn, lik of dam zegn)
*KVLV (voe de vromenschn van de boern)
*De Viverzeun (de Vijverzonen, 't meziek)
*'n Dorpsroad
*De Fêestkommische
*De Boend (va krôostrike gezin)
*Zieknzorg
*De Pompiers
*...

== Voen echte Dikkebusnoars==
=== Stroat'n ===
*Kapellestroate (oede benoamienge van d'Oede Bellestroate)
*Schitstratje (echte noame van de Schietstraat, komt van schit'n achter d'oage)
*Grôte Boane (roepnoame van de Dikkebuscheroute)
*Klêne Vloamertiengstroate (nu Groene Joagerstroate)
*Grôte Vloamertiengstroate (nu Zorgvlietstroate)

=== Platsnoamn ===
*Koenes Reke (van Iper komde an je rekschn kant)
*n' Roazelpuut (kruuspunt van de Kerkestroate en 'd Ollebaststroate)
*de Millekruse (tusschn Dikkebus en [[De Klyte]])
*'n Ollebast (an de Grôte Boane, reks goj non Oerdom ([[Rinnegelst]]))
*'n Canada (tusschn Ollebast en Oerdom)
*'t Kapelletje (ekend oender fanoat'n van [[Belgium Ypres Westhoek Rally|Rally]], bien Canada)
*de Platse (centrum va Dikkebus, no de platse goan: kommischn gon doen)
*'n Café Français (benoamienge van e café upn Krommenelst, nu platsaandudienge)

=== Benoamieng van ander dieng ===
*De Kobbe (roepnoame van 't Kobbetje)
*Ammelôotns (roepnoame van 't Hof van Commerce)
*De Zoale (roepnoame van 't CC)
*Vosches villa (benoamieng van e villa med e stroojn dak up)
*'n Café Belge (lag an aarn kant van Café Français, bestoa nemêe)
*'n Boernboend (roepnoame van Aveve)

== Externe koppelienge ==
[http://www.dikkebus.tk Officieeln website va Dikkebus]

[[Categorie: Plekke in West-Vloandern]]
[[Categorie: Ippr]]

[[nl:Dikkebus]]
