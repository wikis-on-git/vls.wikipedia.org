'''De Panne''' is e hemjènte in [[West-Vlaondern]]. Ze leht hiële in 't west'n, an de [[Kust]].

== Etymolohie ==
De noame De Panne komt van 't woërd "dunpanne". E panne is e komvormihe diepte in e dune.
E derde van ol de dun'n in [[Belhie]] leht in De Panne!

== Alhemjèn ==
D'r weun biekan 10.000 mensjchen in De Panne. 
De hemjènte oalt vele inkomst'n ut 't kusttoerisme. 't Is hèn toeval dander vele Frâsje na doa hoan op vakâse, want 't leht juste an de hrênze mè [[Vrankrik]]. <br>Noh ni zo lang heleên wos 't er oek vele traffik vanut Ingeland achter hoekoop'n [[toebak]], moa da leht e bètje stille nu.
<br>De Panne ed e brieje strand. Da's ideoal voer e sport lik strandzeil'n (liejehe karretjes, woa daj biekan plat in moe zitt'n, en mèd e zeil op).

== Hesjchiedenisse ==
De Panne ed in 't verleden otmets e hroête rolle hespeeld in nuzze hesjchiedenisse
* 't Wos ier bevoërbeeld dat Leopold I, den iejers'n keunink va Belhie, voe tiejerst voet an de hroend zette, op 17 juli 1831.
* De Panne wos oek e stiksje land da [[Dutsland]] in [['14-'18]] nie koste bezett'n. Karel Cogge, e sluswachter, stelde voërn om de diek'n van 'n [[Izer]] te deurbreken. E hroët stik land liep oender woater en de Dutsjers woar'n d'ran voe de moeite.

==Djèlhemjènt'n ==
[[Oadinkerke]], voerol bekend omda [[Plopsaland]] (vroeher noemde da Meli Park) ier leht. 

==Externe droad==
*[http://www.depanne.be Website van de hemjènte]

[[de:De Panne]]
[[en:De Panne]]
[[eo:De Panne]]
[[fr:La Panne]]
[[nl:De Panne]]
