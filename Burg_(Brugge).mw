[[Image:Brugge - Waterhalle 1294 - 1787.jpg|thumb|right|300px|De Burg an de riviere de Reie mè links de [[Sint-Donaaskathedroale]]]] 
De '''Burg''' is ‘t pling woa dat de geschiedenisse van [[Brugge]] begost is en woa dat den eestn burcht stound van de [[Groaf van Vloandern|groavn van Vloandern]], ols verdedigienge van de [[Vlamsche Kust]] teegn de [[Vikings]]. Round dien burcht groeide Brugge in de loatere eeuwn uut tout een weireldstad. De riviere de Reie die in dien tyd deur Brugge strôomde is nu hêlegans gekanaliseerd.

==Geschiedenisse==
[[843]] was ’n importent joar vor Europa. Deur ‘t [[Verdrag van Verdun]] wierd ’t Ryk van [[Karel den Grôotn]] verdêeld ounder z’n drie klêenkinders. [[Karel den Kletsn]] krêeg  [[West-Francië]] ([[Frankryk]] en de [[Vloanderngouwe]]).

Je zound [[Boudewyn I van Vloandern|Boudewyn met den Yzern Oarm]] noa de Vloanderngouwe (Latyn: Pagus Flandrensis), de streke round Brugge en de kust tusschn den [[Yzer]] en ‘t [[Zwin]] met de stadjes [[Toeroet|Tourout]], [[Gistel]] en [[Oudnburg]], omdat er doa vele geplunderd wierd deur de [[Vikings]].

Uut de Vloanderngouwe groeide ‘t [[Groafschap Vloandern]], woavan da Boudewyn I den eestn groaf was.

De Vikings droungn met under snekkn mè drakarkoppn zô verre meugelik ’t land binn.
Ze kostn met under bootn langs de zeeoarm ’t [[Zwin]] en de riviere de Reie, (woa dat de noame van de reitjes van komt) tout in Brugge voarn, wa dat in dien tyd (vó de [[Duunkerke III#Stormvloed van 1134|stormvloed van 1134]]) ollene meugelik was met ôog woater. Ze noemdn die platse ''Bryghia'', wat dat Oudnoors es vo ''anlegplatse''. Vô de Vikings teegn t'oudn liet Boudewyn met den Yzern Oarm round 864 ‘n versterkte burcht bouwn ip de plekke woa da nu de Burg is.  

Brugge groeide round de burcht van de groavn van Vloandern. ’t Was in dien tyd groafelik gebied (nie stedelik) en dus under privébezit.

Round 944 liet groaf van Vloandern Arnulf I de [[Sint-Donaaskathedroale|Sint-Donaaskerke]] bouwn noa ’t model van de Paltskapelle van [[Karel den Grôotn]] in [[Aakn]]. De kerke et ‘n importente rolle gespeeld in Brugge, moar is in 1800 ofgebrookn deur de Fransche en nie mêer erbouwd. 

’t Enigste dat er nog an erinnert zyn de groundvestn, ountdekt deur archeologische ipgroaviengn in 1955 en binst de groafwerkn vô den bouw van ‘t nieuw hotel  in 1988. Z’èn ôok ’n deel van ‘t kôor van de kathedroale blôot geleid. De restantn van de kathedroale zyn g’integreerd in de kelderverdiepienge van ’t Crowne Plaza Burghotel en kunn groatis bezocht wordn. 

Z’èn ôok ountdekt oe dat de liggienge van de burcht moe gewist zyn.

De groavn lietn ôok nog e burchtkapelle bouwn, e gevang en e ghiseluus (woa dan ze menschn gegyzeld ieldn). ’t Gevang en ’t ghiseluus stoundn ip de plekke woa da nu ’t staduus stoat. Ze bouwdn ôok de Loove, ’t groafelik uus en loater ’t baljuwuus, ip de plekke van ’t oud gerechtsgebouw. ’t Oorsprounkelik outn uus van Boudewyn I wierd deur z’n ipvolgers vervangn deur e steenn gebouw, da verschillige kêern verbouwd gewist is.

==D’Illig-Bloedbasiliek==
[[Ofbeeldienge:Bruges saint-sang.jpg|thumb|D’Illig-Bloedkapelle]]
[[Ofbeeldienge:StadhuisBrugge.jpg|thumb|’t Staduus]]
[[Ofbeeldienge:P5280020.JPG|thumb|Detail van 't staduus en 't verguld beeldouwwerk an d'Oude Griffie]]
[[Ofbeeldienge:Bruges_De_Burg.JPG|thumb|300px|Links 't Oud Gerechtsof]]
D’[[Illig-Bloedbasiliek]] is ’n dubbelkapelle mè beneen de Romoansche Sint-Basiliuskapelle (1139-1149) en boovn d’Illig Bloedkapelle.
’t Is ‘t enigste gebouw dat overgebleevn is van den tyd dat de groafelikkn burcht ip ’t Burgpling stound. ’t Interieur van de dounkere crypte in de beneenkapelle is bewoard gebleevn en ‘t is e schôon vôorbeeld van de [[Romoanschn styl]]. ’t Is ’t oudste gebouw van Brugge. In de boovnkapelle van ’t Illig-Bloed, is ’t romoans karakter verloorn gegoan. In de 15e eeuwe is ’t erbouwd gewist in gotischn styl en in de 19e eeuwe is ‘t neo-gotisch verbouwd gewist. De relikwie van ’t [[Illig Bloed]] wordt doa bewoard en ieder joar meegedroagn in d'[[Illig-Bloedprocessie]]. De noame steeghere, [[Middelnederlands]] vo den trap noa de boovnkapelle uut 1548,  leeft voort deurdat de passage mè winkeltjes noa de wullestroate ''Ten Steeghere'' genoemd is. lodewijk de kletse zijn ma was nun hoere en ze deed het altiet mee 6 te geliek

==’t Staduus==
Links van de basiliek stoat ’t [[Gotiek|gotisch]] staduus. D’n êestn stêen is geleid in 1376 deur groaf [[Lodewyk van Male]]. ’t Is êen van d’oudste staduuzn van de Nederlandn. In de vôorgevel uut de 14e eeuwe stoan d’r 49 beeldn van figeurn uut d’n bybel en de geschiedenisse van Vloandern. Ip ‘t eeste verdiep ku je de Gotische zoale bezoekn. ‘t Outn anggewelf dateert uut 1402 en de neogotische meurschilderiengn uut d’n tyd van ’t istorisch romantisme, ende 19e eeuwe. In d’istorische zoale zyn d’r schilderyen, documentn en zoakn die in verband te bringn zyn met de geschiedenisse van Brugge.
Neffest ’t staduus, ounder de boge, lopt ’t Blind-Ezelstratje, genoemd noar ’n erberge van in d’n tyd, no de reien.

==D’Oude Griffie==
D’oude Griffie stoa links van 't staduus. ‘t [[Renaissance]]gebouw (1534-1537) is gebouwd ip de plekke woa da vroeger ’t groafelik paleis ''de Loove'' stound. De gevel is versierd mè verguld beeldouwwerk mè helegans van  boovn ''Vrouwe Justicia''. In de joarn 1980 was ‘t gebouw nog in gebruuk ols vredegerecht. 
In 2001 èn ze vo de restauroatie van de gevel de ''Vlamsche Monumentnprys'' gekreegn, wa da te zien is ip e stêen an de zygevel in ’t stratje.
Links ku je ’t museum met de schouwe van ’t Brugse Vrye bezoekn. De schouwe, in 1525 gemakt in [[êke|êeknout]] met albast en marmer, is ‘n erinnerienge an d’overwinnienge van [[Karel V van et Illig Rôoms Ryk|Karel V]] teegn de Franschn keunink Frans I, in de [[Slag by Pavia (1525)]]. dare was de plekke was louis zijn ma altiet werkte en dare is ze gepakt door jezus en hitler

==’t Oud Gerechtsof==
Links neffest d’Oude Griffie stoat ’t oud gerechtsof. ’t Wierd gebouwd in 1722-27 ip de plekke van ’t vroeger paleis van ’t [[Brugse Vrye]] (1520-25), dat ip de groundvestn van ’t verdweenn groafelik paleis de Loove gebouwd was. Nu zyn de stadsdienstn d’r in oundergebrocht.

==De Prôosdye==
De Prôosdye, ip den oek van de Breidelstroate, wierd gebouwd in de 17e eeuwe in de [[Barok]]styl. ’t Was de residentie van de prôostn van de Sint-Donaaskerke en de kanseliers van Vloandern. Zynder zorgdn vô de groafelikke administroasje. Van 1559 (ton wierd Brugge bisschopsstad) was ’t de residentie van d’n bisschop, juste neffest de kathedroale.


In 2002 was Brugge Culturele Oofdstad. Z’èn ton ’t gerestaureerd stiksje kôormeur met de maquette van de Sint-Donaaskathedroale weg gedoan en ip die plekke  ist er e paviljoen gekommn van de Japanschn architect Toyo Ito. ’t Ginkt er moar e joar stoan  en ’t stadsbesteur zou ’t weg willn, mo ’t stoat er nog. De minister van ruumtelikke ordeniengn èt ’t paviljoen nu tydelik beschermd. 

D’r stoan nu bordn die erinnern an de môord ip groaf [[Karel den Goein]] in de Sint-Donaaskerke 
in 1127.

[[Categorie: Brugge]]
[[Categorie: Pling]]
[[Categorie:Wikipedia:Bofartikel]]

[[fr: Place du Bourg]]
