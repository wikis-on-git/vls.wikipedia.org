{{plat|Mêesns}}

{{wrapper}}
|[[Ofbeeldienge:Twède Slag om Mjeesn koarte.jpg|thumb|300px|De Twède slag om Mêesn]]
|-
|[[Ofbeeldienge:Slagommesen.JPG|thumb|300px|Gedenkploate in 't [[Mêesn|Vredespark]] va Mêesn]]
|}

'''De Twèede Slag om Mêesn''', oek gekend oender de noame "De Mieneslag va Mêesn", wos e crucioal gevecht in 'n [[Êeste Weireldoorloge| Êest'n Weireldôorlog]].

== De vôorgeschiedenisse ==
Tusschen [[30 oktober]] en [[3 november]] [[1914]] wos 't er ol zwoar gevocht'n roend [[Mêesn]] in de slag van 't London Scottish Regiment, oek gekend oender de noame Êeste slag om Mêesn (dat is e bètje misleidend, want vele gevecht'n woarn eigentlik in [[Wietschoate]]). Mêesn wos ingenomen op 1 november 1914 deur de Duutschers. 't Lag op een euvel en dat wos van strategisch belang. Aj mêester wos over Mêesn, koste je de hêle streke aan de west- en zuudkant min of mêer domineern: Mêesn legt op een euvel va 80 meters oge, en 'n omtrek is gemiddeld moa 45 meters oge. De [[Duutsland|Duutsche]] wilden eigenlijk op 'n [[Kemmelberg]] geroak'n, moa da gieng niet goed. Doarom naamn ze oek Wietschoate in da ogger lei.

== 19 mien ==
De Twèede Slag om Mêesn viel op [[7 juni]] [[1917]]. De Britsche troepn addn biekan 1,5 joar gegroaven an tunnels om toet oender de stellingn van 'n Duuts te geroaken. De tunnels liep'n va [[Hill 60]] in 't nôord'n toet in [[Ploegsteirt]] in 't zuudn. Op dien dag, in de vroegn uchtend (3:10 AM), explodeernde der 19 mien. Da wos in totoal goed voe 409.688 kg explosivn. De schok adde de macht van een aardbevieng. Noa 't schient kossn ze 't voeln toet in [[Lon'n]] en [[Paris]]. De Britt'n en d'Australiërs koss'n de euvelkam Mêesn-Wietschoate verovern. Het dôdental woas enorm: roend de 25.000 Duutsche e 17.000 Britse soldoat'n. 
Van de 22 mien kost'n de Duutsche d'r eintje elimineern in [[1916]]. In [[1955]] is er nog e miene ontploft deurn 'n bliksem, gelukkiglik zoender dôodn. Dus nu is er nog ossan êen miene over die nie ontploft is...

In [[april]] [[1918]] wos Mêesn were deur de Duutsche veroverd, moar op [[28 september]] [[1918]] wos 't bevrid deur Austroalische troep'n.

== 't Vervolg ==
De Twède Slag om Mêesn wos e vôorloper van de [[Derde Slag om Ieper]] (beter gekend oender de noame Passchendoale).

[[de: Schlacht von Messines]]

[[Categorie: Nieuwst'n tid |Twèede Slag om Mêesn]]
[[Categorie: Mêesn |Twèede Slag om Mêesn]]
