{{plat|Mêesns}}

{{wrapper}}
|[[Ofbeeldienge:Twède Slag om Mjeesn koarte.jpg|thumb|250px|De Twède slag om Mêesn]]
|-
|[[Ofbeeldienge:Slagommesen.JPG|thumb|250px|Gedenkploate in 't Vredespark va Mêesn]]
|-
|}

'''De Twède Slag om Mêesn''', oek gekend oender de noame "De Myneslag va Mêesn", wos e crucioal gevecht in 'n [[Êeste Weireldoorloge| Êestn Weireldôorlog]].

== De vôorgeschiedenisse ==
Tusschen [[30 oktober]] en [[3 november]] [[1914]] wos 't er ol zwoar gevochtn roend [[Mêesn]] in [[De Slag van 't London Scottish Regiment]], oek gekend oender de noame Êeste Slag om Mêesn (dat is e bètje e bedrieglike noame, want vele gevechtn woarn eigentlik in [[Wytschoate]]). Mêesn wos ingenoomn op 1 november 1914 deur de [[Duutsland|Duutschers]] omda 't van strategisch belang wos. Aj mêester wos over Mêesn, koste je de hêle streke aan de west- en zuudkant min of mêer domineern: Mêesn legt op een euvel va 80 meters oge, en 'n omtrek is gemiddeld moa 45 meters oge. De Duutschers willnde eigentlik op 'n [[Kemmelberg]] geroak'n, moa da gieng nie goed. Doarom naamn ze oek Wytschoate in, da ogger lei.

== 19 myn'n ontploffn ==
De Twède Slag om Mêesn viel op [[7 juni]] [[1917]]. De Britsche troepn, oender leidieng va Generaal Plumer, addn bykan 1,5 joar gegroaven an tunnels om toet oender de stelliengn van 'n Duuts te geroaken. De tunnels liep'n va [[Hill 60]] in 't nôord'n toet in [[Ploegsteirt]] in 't zuudn.

'n Anvol wos eigentlik ol ingezet op 3 juni mè zwoarder bombardementn die anield'n toet 7 juni. Op dat moment leit d'r ol 100.000 man van 't Twède Leger van d'Iengelsche g'rêed om t'attakeern. 't Were wos kloar en de moane schoenk. Olmettekè vieln d'Iengelsche bombardementn stille. De Duutsche woarn verschrikt e begostn zelve te schietn.<ref>[http://www.diggerhistory.info/pages-battles/ww1/france/messines.htm www.diggerhistory.info], URL bekeek'n op 21/01/2007</ref> Twientig menuutn loater, in de vroegn uchtend (3:10 AM), brak d'elle los: 19 myn'n explodeernde, 'n êen achter 'n andern. Da wos in totoal goed voe 431.700 kilogram explosivn.<ref>[http://www.webmatters.net/belgium/ww1_mesen_4.htm www.webmatters.net], ''The total weight of explosives used amounts to 431,700 kilos'' - URL bekeek'n op 06/01/2007</ref> De schok adde de macht van een aardbevieng. Noa 't schynt kossn ze 't voeln toet in [[Parys]]. En 'n Êestn Minister van Iengeland koste 't ôorn in [[Lon'n]].<ref>[http://www.firstworldwar.com/battles/messines.htm www.firstworldwar.com ], ''Audible in Dublin and by Lloyd George in his Downing Street study, the combined sound of the simultaneous mine explosions comprised the loudest man-made explosion until that point'' - URL bekeek'n op 06/01/2007</ref>

Van de 22 myn'n kostn de Duutsche d'r eintje elimineern in [[1916]]. In [[1955]] is er nog e myne ontploft deurn 'n bleksem, gelukkiglik zoender dôodn. Dus nu is er nog ossan êen myne over die nie ontploft is. 't Bekendste restant van de Myneslag is Kroater 11 in Wytschoate, beter gekend oender de noame ''Pool of Peace'' (diameter: 76 meters). <ref>[http://www.wo1.be/ned/database/dbDetail.asp?TypeID=15&SubTypeID=32&ItemID=5479 www.wo1.be], URL bekeek'n op 06/01/2007</ref>

== Grôot succes voe de Geallieerde ==
{{wrapper}}
|[[Ofbeeldienge:Gen_sir_herbert_plumer.jpg|thumb|125px|Gen. Herbert Plumer]]
|-
|}
Mè nundern aanvol die d'rop voogde kostn de Brittn en d'Australiërs 'n euvelkam Mêesn-Wytschoate verovern. Voerol 't Twède Leger van d'Iengelsche (negen diviesjes infanterie), oender leidieng va Plumer avaseerde rap. 'n Slag wos op 14 juni 1917 edoan. 't Dôdental wos enorm: roend de 25.000 Duutsche e 17.000 Britse soldoatn. Moa 'n moral van de Geallieerde kostte ni kapot: voe 'n êeste kêe an 't westelik froent woarn d'r mêer dôodn an de kant van de verdedigers dan an de kant van de anvallers. Achter 'n aanvol add'n de Geallieerde 7 kilometers terringwinste: in de loopgroavenôorlog va '14-'18 wos dat ol e grôot succes.

Op 10-11 april [[1918]] wos Mêesn were deur de Duutsche veroverd, moar op [[28 september]] [[1918]] wos 't voe goed bevrid deur troep'n va [[Nieuw-Zêeland]] <ref>[http://ww1cemeteries.com/ww1cemeteries/messinesridgebritishcemetery.htm http://ww1cemeteries.com], URL bekeek'n op 09/01/2007</ref>.

== 't Vervolg ==
De Twède Slag om Mêesn wos e vôorloper van de [[Derde Slag om Ieper]] (beter gekend oender de noame Passchendoale).

==De slag om Mêesn... of de slag om Wytschoate?==
D' Iengelse klapp'n ossan over 'The Battle of Messines Ridge'. Toch zou 't even logisch zin om te klapp'n van ''The Battle of Wytschaete'' (lik dan de Duutschers oek mêestol schryvn ov'r ''der Schlacht am Wytschaete-Bogen'') omda Wytschoate in 't midd'n van de zak ligt dan ze met de slag veroverd en. 't Probleem vo d'Iengelsche wos da by Witschoate 't [[William Redmond|16ste Ierse Divisieregiment]] lag - e katholiek Iers regiment. D'Iengelsche zagen da ni zittn dan die Ieren me d'êre zoen goan lopen. Dodeure kozen ze vo 'De slag om Mêesn' voe benoamienge, en dat is ton ook overgepakt deur de Nederlandstoalige geschiedenisseschryvers.

==Bronn'n==
<references />

[[de: Schlacht von Messines]]
[[fi:Messinesin taistelu]]
[[sv:Slaget om Messines]]

[[Categorie: Nieuwstn tyd |Twèede Slag om Mêesn]]
[[Categorie: Mêesn |Twèede Slag om Mêesn]]
