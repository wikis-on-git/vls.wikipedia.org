{{plat|Mêesns}}

{{wrapper}}
|[[Ofbeeldienge:Twède Slag om Mjeesn koarte.jpg|thumb|250px|De Twède slag om Mêesn]]
|-
|[[Ofbeeldienge:Slagommesen.JPG|thumb|250px|Gedenkploate in 't Vredespark va Mêesn]]
|}

'''De Twède Slag om Mêesn''', oek gekend oender de noame "De Mieneslag va Mêesn", wos e crucioal gevecht in 'n [[Êeste Weireldoorloge| Êest'n Weireldôorlog]].

== De vôorgeschiedenisse ==
Tusschen [[30 oktober]] en [[3 november]] [[1914]] wos 't er ol zwoar gevocht'n roend [[Mêesn]] in [[De Slag van 't London Scottish Regiment]], oek gekend oender de noame Êeste Slag om Mêesn (dat is e bètje misleidend, want vele gevecht'n woarn eigentlik in [[Wietschoate]]). Mêesn wos ingenomen op 1 november 1914 deur de [[Duutsland|Duutschers]] omda 't van strategisch belang wos. Aj mêester wos over Mêesn, koste je de hêle streke aan de west- en zuudkant min of mêer domineern: Mêesn legt op een euvel va 80 meters oge, en 'n omtrek is gemiddeld moa 45 meters oge. De Duutschers wilden eigenlijk op 'n [[Kemmelberg]] geroak'n, moa da gieng niet goed. Doarom naamn ze oek Wietschoate in da ogger lei.

== 19 mien ==
De Twède Slag om Mêesn viel op [[7 juni]] [[1917]]. De Britsche troepn, oender leidieng va Generaal Plumer, addn biekan 1,5 joar gegroaven an tunnels om toet oender de stellingn van 'n Duuts te geroaken. De tunnels liep'n va [[Hill 60]] in 't nôord'n toet in [[Ploegsteirt]] in 't zuudn. Op dien dag, in de vroegn uchtend (3:10 AM), explodeernde der 19 mien. Da wos in totoal goed voe 409.688 kg explosivn. De schok adde de macht van een aardbevieng. Noa 't schient kossn ze 't voeln toet in [[Paris]]. En 'n êest'n minister van Iengeland koste 't ôorn in [[Lon'n]]. <ref>[http://www.firstworldwar.com/battles/messines.htm www.firstworldwar.com ], ''Audible in Dublin and by Lloyd George in his Downing Street study, the combined sound of the simultaneous mine explosions comprised the loudest man-made explosion until that point'' - URL bekeek'n op 06/01/2007</ref>
Mè nundern aanvol die d'rop voogde kost'n de Britt'n en d'Australiërs 'n euvelkam Mêesn-Wietschoate verovern. 't Dôdental wos enorm: roend de 25.000 Duutsche e 17.000 Britse soldoat'n. Moa 'n moral van de Geallieerde kostte ni kapot: voe 'n êeste kêe an 't westelik froent woarn d'r mêer dôodn an de kant van de verdedigers dan an de kant van de anvallers.

Van de 22 mien kost'n de Duutsche d'r eintje elimineern in [[1916]]. In [[1955]] is er nog e miene ontploft deurn 'n bliksem, gelukkiglik zoender dôodn. Dus nu is er nog ossan êen miene over die nie ontploft is. 't Bekendste restant van de Mieneslag is Kroater 11 in Wietschoate, beter gekend oender de noame ''Pool of Peace'' (diameter: 76 meters). <ref>[http://www.wo1.be/ned/database/dbDetail.asp?TypeID=15&SubTypeID=32&ItemID=5479 www.wo1.be], URL bekeek'n op 06/01/2007</ref>

In [[april]] [[1918]] wos Mêesn were deur de Duutsche veroverd, moar op [[28 september]] [[1918]] wos 't bevrid deur troep'n va Nieuw-Zeeland.

== 't Vervolg ==
De Twède Slag om Mêesn wos e vôorloper van de [[Derde Slag om Ieper]] (beter gekend oender de noame Passchendoale).

==Bronn'n==
<references />

[[de: Schlacht von Messines]]
[[fi:Messinesin taistelu]]
[[sv:Slaget om Messines]]

[[Categorie: Nieuwst'n tid |Twèede Slag om Mêesn]]
[[Categorie: Mêesn |Twèede Slag om Mêesn]]
