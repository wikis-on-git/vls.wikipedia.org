{{plat|Mêesns}}

[[Ofbeeldienge:Twède Slag om Mjeesn koarte.jpg|thumb|300px|De Twède slag om Mêesn]]
[[Ofbeeldienge:Slagommesen.JPG|thumb|300px|Gedenkploate in 't [[Mêesn|Vredespark]] va Mêesn]]

'''De Twèede Slag om Mêesn''', oek gekend oender de noame "De Mieneslag va Mêesn", wos e crucioal gevecht in 'n [[Êeste Weireldoorloge| Êest'n Weireldôorlog]].

== De vôorgeschiedenisse ==
Tusschen [[30 oktober]] en [[3 november]] [[1914]] wos 't er ol zwoar gevocht'n roend [[Mêesn]] in de slag van 't London Scottish Regiment, oek gekend oender de noame Êeste slag om Mêesn (dat is e bètje misleidend, want vele gevecht'n woarn eigentlik in [[Wietschoate]]). Mêesn wos ingenomen op 1 november. 't Lag op een euvel en dat wos van strategisch belang. Aj mêester wos over Mêesn, koste je de hêle streke aan de west- en zuudkant min of mêer domineern. De Duutsche wilden eigenlijk op den [[Kemmelberg]] geroak'n, moa da gieng niet goed. Doarom naamn ze oek Wietschoate in da ogger lei. 

== 19 mien ==
De Twèede Slag om Mêesn viel op [[7 juni]] [[1917]]. De Britsche troepn addn biekan 1,5 joar gegroaven an tunnels om toet oender de stellingn van 'n Duuts te geroaken. Op dien dag, in de vroegn uchtend, explodeernde der 19 mien. Da wos in totoal goed voe 409.688 kg explosivn. De schok adde de macht van een aardbeving. Noa 't schient kosnt ze voeln toet in Londen en [[Paris]]. De Britt'n en d'Australiërs kost'n de heuvelkam Mêesn-Wietschoate verovern. Het dôdental woas enorm: 25.000 Dutsche e 17.000 Britse soldaten. 
Van de 22 mien kost'n de Duutsche d'r 1 elimineern in [[1916]]. In [[1955]] is er nog e miene ontploft deurn 'n bliksem. Dus nu is er nog ossan 1 miene over die nie ontploft is...

In [[april]] [[1918]] wos Mêesn were deur de Duutsche veroverd, moar op [[28 september]] [[1918]] wos 't bevrid deur Austroalische troep'n.

[[de: Schlacht von Messines]]

[[Categorie: Geschiedenisse |Twèede Slag om Mêesn]]
[[Categorie: Mêesn |Twèede Slag om Mêesn]]
