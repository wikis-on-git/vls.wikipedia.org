'''Vaticoanstad''' is een oenafankelikke stoat wo da de [[paus]] 't stoatsoofd van is.  Der weunn 821 (2007) menschn en ze is 0,44 km² groat. Domee is Vaticoanstad 't klêenste land avn de weireld.  't Land is oenstoan in [[1929]] deur 't Verdrag van Lateranen tussn [[Paus Pius XI]] en [[Mussolini]], womee dan de spanningn, die ol van in [[1866]] deurdigen, tussn 't êengemakte [[Itoalië]] en de paus ipgelost grochtn.  In Vaticoanstad is de zetel van de [[Katholieke kerke]] gevestigd.

Vaticoanstad ligt middn in [[Rome]].  Z'eet eign stadsmeurn en 'n eign politiedienst die gekend stoat ols de Zwitserse garde, die nog oltyd in typische klêern roendloopn.

De vornamste gebouwn in Vaticoanstad zyn de Sint-Pietersbasilieke, 't Sint-Pieterspling, de Sixtijnse Kapelle, de Vaticoanse museums, 't Apostolisch paleis (t'officiele logement van de paus), de Biblioteca Apostolica Vaticana en 't Archivio Segreto Vaticano. Ook 't zomerlogement van de paus, Castel Gandolfo, is een oenderdêel van Vaticoanstad.

Vaticoanstad is gin lid van d' [[Europeesche Gemêenschap]] mo eet wel den [[Euro]] ols betoalmiddl.  Je kut de nationaliteit van Vaticoanstad mo juste krygn deur nateuralisoatie, nie deur geborte.

==Externe koppeliengn==

*[http://www.vatican.va/ Officiële website van Vaticaanstad]
*[http://www.libreriaeditricevaticana.com/ Libreria Editrice Vaticana Uitgeverij van het Vaticaan]
*[http://www.vatican.va/news_services/television/ CTV De Vaticaanse televisiezender]
*[http://www.vaticaan.be www.vaticaan.be Nederlandstalige informatie]
*[http://www.landenalmanak.nl/vaticaanstad.php Vaticaanstad]

[[Categorie: Land in Europa]]
[[Categorie: Itoalië]]
