'''Roekoe''' es e online duvvemelkersmanagementspel. In't spel krig je en oantal duvvn en die moe je goe onderodd'n zoda ze goe train vo beter te presteern in de vlucht'n. 

't Spel trekt e bitje ip [[Hattrick]], e voetbolmanagementspel. Ezo ester wok e indelinge in 'klasses' mo die word'n in Roekoe "rayons" genoemd. Iedere weke zinder 1 of 2 regionoale vlucht'n (da werd bepoald deur nen democroatisch verkoozn Rayonlyder) vo de leed'n van dezelfd'n rayon en iermee kundje punt'n win'n vo et regionoal klassement en ezo kundje promoveern of degradeern.
Iedere weke ester wok nen nationoaln vlucht en ieran kun iedern duvvemelker van hil Roekoe meedoen en iermee kundje punt'n win'n vo et nationoal joarklassement.

In Roekoe moe je joe duvvn goe soigneern; ge moe ulder voedinge bepoaln en anvulln, personêel anwervn, duvvekott'n bouwn, 'tweer inde goat'n odd'n en ge moe der wok vo zorg'n da je financies nie in 't rôo groakn. Ge kun ook duvn kôopn en verkôopn en ezo kundje redelik vele geld verdien'n. En andere maniere vo jun duvvntil ut te bried'n es 2 duvvn te koppeln en a je sjanse i komter agter e poar doag'n van gepoep e jongske van.

Doarnoast es Roekoe wok ne gezellign gemêenskap me vele interactie tussn de leed'n

== Externe koppelienge ==

[http://www.roekoe.be roekoe.be]
