'''Roekoe''' es e online duvvemelkersmanagementspel. In't spel krig je en oantal duvvn en die moe je goe onderodd'n zoda ze goe train vo beter te presteern in de vlucht'n. 

't Spel trekt e bitje ip [[Hattrick]], e voetbolmanagementspel. Ezo ester ôok e indelinge in 'klasses' mo die wordn in Roekoe "rayons" genoemd. Iedere weke zyn der 1 of 2 regionoale vluchtn (da werd bepoald deur nen democroatisch verkoozn Rayonleider) vo de leedn van dezelfdn rayon en iermee kundje puntn winn vo et regionoal klassement en ezo kundje promoveern of degradeern.
Iedere weke ester ôok nen nationoaln vlucht en ieran kun iedern duvvemelker van hil Roekoe meedoen en iermee kundje puntn winn vo et nationoal joarklassement.

In Roekoe moe je joe duvvn goe soigneern; ge moe ulder voedinge bepoaln en anvulln, personêel anwervn, duvvekottn bouwn, 't weer in de goatn oddn, en ge moe der ôok vo zorgn da je financies nie in 't rôo groakn. 
Ge kun ook duvn kôopn en verkôopn en ezo kundje redelik vele geld verdienn. En andere maniere vo jun duvvntil ut te briedn es 2 duvvn te koppeln en a je sjanse i komter achter e poar doagn van gepoep e jongske van.

Doarnoast es Roekoe ôok ne gezellign gemêenschap me vele interactie tussn de leedn.

== Externe koppelienge ==
* [http://www.roekoe.be Officieeln website]

[[Categorie:Spel]]
