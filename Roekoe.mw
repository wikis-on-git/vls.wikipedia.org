'''Roekoe''' was e online duvemelkersmanagementspel. In't spel kreeg je en oantal duuvn en die moest je goe ounderoddn zoda ze goe trainn vo beter te presteern in de vluchtn. 

't Spel trekt e bitje ip [[Hattrick]], e voetbolmanagementspel. Ezo ester ôok e indelinge in 'klasses' mo die wordn in Roekoe "rayons" genoemd. Iedere weke zyn der 1 of 2 regionoale vluchtn (da werd bepoald deur nen democroatisch verkoozn Rayonleider) vo de leedn van dezelfdn rayon en iermee kundje puntn winn vo et regionoal klassement en ezo kundje promoveern of degradeern.
Iedere weke ester ôok nen nationoaln vlucht en ieran kun iedern duvemelker van 'tzelfste land meedoen en iermee kundje puntn winn vo et nationoal joarklassement. Der woarn 3 landn woar da je joe in koest schryvn; [[België]], [[Ingeland]] en [[Olland]], mo sinsn d'eriprichtienge kundje joe ollene mo in België mji inskrivvn.

In Roekoe moe je joe duuvn goe soigneern; ge moe ulder voedinge bepoaln en anvulln, personêel anwervn, duvekottn bouwn, 't weer in de goatn oddn, en ge moe der ôok vo zorgn da je financies nie in 't rôo groakn. 
Ge kun ook duuvn kôopn en verkôopn en ezo kundje redelik vele geld verdienn. En andere maniere vo jun duuvntil uut te breidn es 2 duuvn te koppeln en a je sjanse i komt er achter e poar doagn van gepoep e joungske van.

Doarnoast es Roekoe ôok ne gezellign gemêenschap me vele interactie tussn de leedn.

Ip 22 november 2007 werd beslootn vo Roekoe te sluutn omda 't uut zyn voegn gegroeid wos en 't vo d'ôorspronkelike iprichters ne sleur wos gekommn die te veel tyd paktige. Mo ip 1 oktober 2008 es Roekoe erbegonn mo et oantal leedn es nu wel beperkt, van tyd tot tyd kommn der nieuwe plekkn vry. Ip 3 februari 2009 kreeg Roekoe e vermeldienge in den [[Humo]] by 't ounderdêel Linke Boel en sins 8 februari bestoat er Radio Roekoe, nen online radio via live-streaming die verslag uutbringt en liedjes droait bist den nationoaln vlucht.

== Externe koppelienge ==
* [http://www.roekoe.be Officieeln website]
* [http://www.humo.be/tws/links/15333/roekoe.html Roekoe in den Humo]

[[Categorie:Spel]]


[[nl:Roekoe]]
