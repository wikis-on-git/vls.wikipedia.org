In vele gemêentn richn de mieljeudienst of mieljeuverêenegiengn '''padnoverzetaksches''' in. Buutn padn zien der in West-Vloandern nog êentege sôortn overezet.

==Werkwieze==
Biekan overol steekn ze woa dander vele padn oversteekn, fien droad of plastiek en endetje in de groend rijze met de boane. Ieder zovele meters zit er e seultje in de groend. De padn loopn toene mei metn droad en voln te lange leste in da seultje. Vriewillegers passeern toene zeve met e seule en oals de padn uut en zetn z'an aarn kant van de boane.

In ieder seule zit er e stoksche voe aar bêesn de keure te geevn om deruut te kruupn (fernient, muuzn,...). Padn kun nie oel da stoksche no boovn kruupn.

In bepoalde gemêentn doenze't aars. An Sulferberg in [[Westoeter]] enze paddetuunils installeerd. An bôord van de boane zien der betongn groevn, die de padn dwiengn van no de tuunils te kruupn. Die tuunils loopn toene dweis over de boane (even oge) en vanboovn zitn der goatn, aars wuln ze der nie deure goan. 

==Nôod==
An e drukke boane zien der 30 toet 40 percent van de padn die overtrekn, overreen. Dat is dus e rampe en 't is dus mêer of nôodeg van etwot te doen.

==Sôortn==
Buutn geweune padn, zien der oek nog aar sôortn die overezet zien.

*Padde: de geweune padde
*Bruun puut
*Groen puut: eigenlik 3 sôortn (poel-, meer- en bastoardpuut)
*Alpnwoatersalamander
*Klêen woatersalamander
*Kamsalamander: grotsn salamander van [[Belgje]], toet 18 cm. 
*Vinpôotsalamander: ollêene in [[Euvelland]], [[Poperienge]], [[Lo-Renieng]] en [[Oetulst]]

==Oeveeleen in 2006==
*[[Ieper]]: 13215 padn en 1387 puudn en salamanders
