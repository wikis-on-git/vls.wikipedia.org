In vele gemêentn richt'n de mieljeudienst of mieljeuverêenegiengn '''padd'noverzetaksches''' in. Buutn padd'n zien der in West-Vloandern nog êentege sôort'n overezet.

==Werkwieze==
Biekan overol steek'n ze woa dander vele padd'n oversteekn, fyn droad of plastiek en endetje in de groend rijze met de boane. Ieder zovele meters zit er e seultje in de groend. De padd'n loopn toene mei met 'n droad en voln te lange leste in da seultje. Vriewillegers passeern toene zeve met e seule en oals de padd'n uut en zett'n z'an andern kant van de boane.

In ieder seule zit er e stoksche voe ander bêest'n de keure te geevn om deruut te kruup'n (fernient, muuzn,...). Padd'n kun nie oel da stoksche no boovn kruup'n.

In bepoalde gemêentn doenze't anders. An Sulferberg in [[Westoeter]] enze paddetuunils installeerd. An bôord van de boane zien der betongne groevn, die de padd'n dwiengn van no de tuunils te kruup'n. Die tuunils loopn toene dweis over de boane (even oge) en vanboovn zitn der goat'n, aars wuln ze der nie deure goan. 

==Nôod==
An e drukke boane zien der 30 toet 40 percent van de padn die overtrekk'n, overreen. Dat is dus e rampe en 't is dus mêer of nôodeg van etwot te doen.

==Sôort'n==
Buutn geweune padd'n, zien der oek nog aar sôort'n die overezet zien.

*[[Padde]]: de geweune padde
*[[Brune puut]]
*[[Groene puut]]: eigenlyk 3 sôortn (poel-, meer- en bastoardpuut)
*[[Alp'nwoatersalamander]]
*[[Klêen woatersalamander]]
*[[Kamsalamander]]: grotsn salamander van [[Belgje]], toet 18 cm. 
*[[Vinpôotsalamander]]: ollêene in [[Euvelland]], [[Poperynge]], [[Lo-Reninge|Lo-Renieng]] en [[Oetulst]]

==Oeveeleen in 2006==
*[[Ieper]]: 13215 padn en 1387 puut'n en salamanders

[[Categorie:Olles]]
