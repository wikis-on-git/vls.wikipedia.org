{{Streektoale|Ypers}}
[[Ofbeeldienge:Paddenoverzet.jpg|thumb|Droad met seuln up de Kemmelberg]]
In vele gemêentn richtn de milieudienst of milieuverênigiengn '''paddnoverzetacties''' in. Buutn paddn zyn der in [[West-Vloandern]] nog êentige aar sôortn overezet.

==Werkwyze==
Bykan overol steekn ze woa dander vele paddn oversteekn, fyn droad of plastiek en endetje in de groend reize met de boane. Ieder zovele meters zit er e seultje in de groend. De paddn loopn toene mei met 'n droad en volln te lange leste in da seultje. Vrywilligers passeern toene zeve met e seule en oaln de paddn uut en zettn z'an 'n aarn kant van de boane.

In ieder seule zit er e stoksje voe ander bêestn de keure te geevn om deruut te kruupn (fernient, muuzn,...). Paddn kunn nie oel da stoksje no boovn kruupn.

In bepoalde gemêentn doen ze't anders. An Sulferberg in [[Westouter]] en ze paddetunils installeerd. An bôord van de boane zyn der betongn groevn, die de paddn dwiengn van no de tunils te kruupn. Die tunils loopn toene dweis over de boane (even oge) en vanboovn zitn der goatn, aars wulln ze der nie deure goan.

==Nôod==
An e drukke boane zyn der 30 toet 40 percent van de paddn die overtrekkn, overreen. Dat is dus e rampe en 't is dus mêer of nôdig van etwot te doen.

==Sôortn==
Buutn geweune paddn, zyn der oek nog aar sôortn die overezet zyn.

*[[Padde]]: de geweune padde
*[[Brune puut]]
*[[Groene puut]]: eigentlik 3 sôortn (poel-, meer- en bastoardpuut)
*[[Alpnwoatersalamander]]
*[[Klêen woatersalamander]]
*[[Kamsalamander]]: grotstn salamander van [[België]], toet 18 cm. 
*[[Vinpôotsalamander]]: ollêne in [[Euvelland]], [[Poperienge]], [[Lo-Reninge|Lo-Renieng]] en [[Oetulst]]

==Aantalln in 2006==

Ieroender viend je de aantalln overezette amfibieën van 2006, voogns Hyla, de amfibieënwerkgroep va [[Natuurpunt]].

*[[Blanknberge]]: 1945 paddn, 34 puutn, 5 salamanders
*[[Brugge]]: 4272 paddn, 371 puutn, 422 salamanders
*[[Euvelland]]: 279 paddn, 4 puutn
*[[Vletern (West-Vloandern)|Vletern]]: 3001 paddn, 3 puutn, 13 salamanders
*[[Iengelmunster]]: 608 paddn, 19 puutn, 17 salamanders
*[[Jabbeke]]: 254 paddn, 261 puutn, 47 salamanders
*[[Knokke-Heist]]: 3569 paddn, 1077 puutn
*[[Poperienge]]: 1058 paddn, 9 puutn, 17 salamanders
*[[Stoan]]: 230 paddn, 1 puut, 1 salamander
*[[Wervik]]: 2951 paddn, 52 puutn, 53 salamanders
*[[Yper]]: 13215 paddn, 341 puutn, 1046 salamanders
*[[Yzegem]]: 742 paddn

[[Categorie:Biologie]]
