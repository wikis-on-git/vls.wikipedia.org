In vele gemêentn richtn de mieljeudienst of mieljeuverênegiengn '''paddnoverzetaksches''' in. Buutn paddn zyn der in West-Vloandern nog êentege aar sôortn overezet.

==Werkwyze==
Biekan overol steekn ze woa dander vele paddn oversteekn, fyn droad of plastiek en endetje in de groend reize met de boane. Ieder zovele meters zit er e seultje in de groend. De paddn loopn toene mei met 'n droad en volln te lange leste in da seultje. Vriewillegers passeern toene zeve met e seule en oaln de paddn uut en zettn z'an aarn kant van de boane.

In ieder seule zit er e stoksche voe ander bêestn de keure te geevn om deruut te kruup'n (fernient, muuzn,...). Paddn kun nie oel da stoksche no boovn kruupn.

In bepoalde gemêentn doenze't anders. An Sulferberg in [[Westoeter]] enze paddetunils installeerd. An bôord van de boane zien der betongn groevn, die de paddn dwiengn van no de tunils te kruupn. Die tunils loopn toene dweis over de boane (even oge) en vanboovn zitn der goatn, aars wulln ze der nie deure goan.

==Nôod==
An e drukke boane zyn der 30 toet 40 percent van de paddn die overtrekkn, overreen. Dat is dus e rampe en 't is dus mêer of nôodeg van etwot te doen.

==Sôort'n==
Buutn geweune paddn, zien der oek nog aar sôortn die overezet zyn.

*[[Padde]]: de geweune padde
*[[Brune puut]]
*[[Groene puut]]: eigentlik 3 sôortn (poel-, meer- en bastoardpuut)
*[[Alp'nwoatersalamander]]
*[[Klêen woatersalamander]]
*[[Kamsalamander]]: grotsn salamander van [[Belgje]], toet 18 cm. 
*[[Vinpôotsalamander]]: ollêene in [[Euvelland]], [[Poperienge]], [[Lo-Reninge|Lo-Renieng]] en [[Oetulst]]

==Aantaln in 2006==

Ieroender viend je de aantaln overezette amfiebiejn van 2006, volgens Hyla, de amfiebiejnwerkgroep va [[Natuurpunt]].

*[[Blank'nberge]]: 1945 padn, 34 puutn, 5 salamanders
*[[Brugge]]: 4272 padn, 371 puutn, 422 salamanders
*[[Euvelland]]: 279 padn, 4 puutn
*[[Vletern|Fletern]]: 3001 padn, 3 puutn, 13 salamanders
*[[Iengelmunster]]: 608 padn, 19 puutn, 17 salamanders
*[[Jabbeke]]: 254 padn, 261 puutn, 47 salamanders
*[[Knokke-Heist]]: 3569 padn, 1077 puutn
*[[Poperienge]]: 1058 padn, 9 puutn, 17 salamanders
*[[Stoan]]: 230 padn, 1 puut, 1 salamander
*[[Wervik]]: 2951 padn, 52 puutn, 53 salamanders
*[[Yper]]: 13215 padn, 341 puutn, 1046 salamanders
*[[Yzegem]]: 742 padn 

[[Categorie:Olles]]
