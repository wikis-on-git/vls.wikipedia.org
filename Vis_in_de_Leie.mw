{{plat|Kortryks}}
'''Vis in de Leie''' es e liedje van [[Johny Turbo]] en 't goat over de vervuulienge van de [[Leie]] en andere ecologische mistoestanden.  Weemoedig peist ie were an den tyd dat er nog gin hormonenkoeien woarn en dat er nog vis in de Leie zat.

't Liedje es geschreevn in de joarn '80 en ton wos 't inderdoad tristig gesteld met de kwaliteit van 't milieu, mo sedert 't ende van de joarn '90 es 't were stillekes an an 't betern en zit er were ''vis in de Leie''.

Volgens een grôotschalig onderzoek van 't [[Instituut voor Bosbouw en Wildbeheer]] zat er in 1996 ip 21 meetpuntn tussen [[Wervik]] en [[Gent]] gin vis in de Leie (behalve ip 2 meetpuntn by oude meanders).  In 2004 werd er overolst vis gevonn met e gemiddelde van 7 verschillige sorten per meetplekke (19 sorten in totoal).  Toch es de Leie anno 2007 nog êen van de mêest vervuulde riviern in België.

==Den tekst==
:'' 't Es 800 joar da stad Kortryk bestoat''
:''Lang leve de stad!''
:''Moar a 'k ik oldoar an de Broeltoorns stoa''
:''ton peis ik da''

:refrein:
:'' 't zat overtyd vis in de Leie''
:''mo 't zwem nu gin mi''
:''ol da wil leevn da vlucht noa de zêe''

:'' 't E lange geleen moar ik weet et nog goe''
:'' 'k Ziet nog vo my''
:''Een zwyn zonder peste, een hormoonvrye koe''
:'' 'k Woare derby''

:refrein

[[Categorie: West-Vlamsch lied]]
[[Categorie: Lied va Johny Turbo]]
