'''Bert De Graeve''' ([[Oavelgem]], [[24 moarte]] [[1955]]) es den boas van de [[Bekaert]] groep. Ie es bie't grôte publiek gekend van zyn rolle als directeur by de [[VRT]].

==Carrière==
Bert De Graeve es in [[1980]] ofgestudeerd als [[advocoat]] an de [[UGent]]. Vôorn dat ie boas wos by de VRT van [[1996]] tot [[2002]], eit ie in verschillige bedryvn geweirkt, gelyk Arthur Andersen (1980-[[1982]]), Alcatel Bell (1982-[[1991]]), Shangai Bell Telephone Equipment (1991-[[1994]]), Alcatel Trade International (1994-1996) en Alcatel Alsthom (1996). Met de joarn makte ie rap carrière, zô wos't ie ol General Manager in zyn Shanghai periode. By de VRT eit ie noar olgemêen anvoeln nen goein beurt gemakt. Onder zyn leidienge es de TV-zender gemoderniseerd en weer populair gemakt. Moar ie zoe de polletieke inmingienge die were begoste deur 't succes nie keun verdroagn ein en zoe doardeure ipgestapt ein. Achter zyn avontuurn by de VRT es't ie angetrokkn gewist deur Bekaert, êest als VP-CFO, loater als CEO (grôotn boas).

[[Categorie:TV|De Graeve, Bert]]
[[Categorie:Economie|De Graeve, Bert]]
[[Categorie:Oavelgem|De Graeve, Bert]]

[[en:Bert De Graeve]]
[[nl:Bert De Graeve]]
