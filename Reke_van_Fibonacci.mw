De '''Reke van Fibonacci''' is e begrip uut de [[wiskunde]]. 't Goat ovre e specioale reke van getalln.

== De Fibonacci-reke ==
De Fibonacci-reke is oneindig. 't Begunt me [[0 (getal)|nul]] en [[1 (getal)|êen]]. Je verkrygt de reke deur ossan de somme te moak'n van de latste twêe getalln:
 0 + 1 = 2
 1 + 2 = 3
 2 + 3 = 5
 3 + 5 = 8
 enzovôors

Dat makt dus: 0, 1, 1, 2, 3, 5, 8, 13, 21, 34, 55, 89, 144, 233, 377, 610, 987, 1597, 2584, 4181, 6765, ...

== Wie zit erachter? ==
De getallnreke is enoemd na Leonardo Pisano of Leonardo va Pisa, bygenoamd [[Fibonacci]] (letterlyk "zeune van Bonaccio"). Dat wos nen [[Itoalje|Italioanschn]] wiskundige die leefde roend 1200. D'r woarn verzekers ol andere die deze bezoendere getallnreke add'n uutevoen, moa Fibonacci wos 'n êestn in 't Westn die 't oek op papier ezet et.

[[Ofbeeldienge:Fibonacci.jpg|thumb|right| Leonardo Fibonacci]]

== Defenisje ==
;In woord'n:
::De reke van Fibonacci es e reke van getalln woavan ieder illement gelyk es an de somme van de twêe vôrige.
;In symbolen:
::f(0) = 0
::f(1) = 1
::f(n) = f(n-2) + f(n-1) voor n > 1

Zukke defenisje noemn ze in de wiskunde e '''recursieve''' defenisje.

D'er bestoat ôok nog en andre defenisje die nie recursief es en die in 1730 gepubliceerd es door [[Abraham de Moivre]]. Moa die formule es mêestol de '''[[formule van Binet]]''' genoemd, omda Jacques Binet in 1843 den êestn wos die die formule beweezn èt.

::<math>f(n) = \frac{(1+\sqrt 5)^n - (1-\sqrt 5)^n}{2^n \sqrt 5}</math>

== Voe wuk dien et? ==

De getalln uut de reke van Fibonacci kommn vele vôorn in de nateure:
* 't antal bloembledjes van e bloeme es dikkens êen van die cyfers. E [[lelie]] èt 3 echte bloembledjes, e [[beuterblomme]] 8, e [[cikreie]] 21, [[madelief|madelievn]] 34 of 55.
* Zunneblompittn droain an twêe kantn en 't antal droais in de twêe richtingn verschilt. Oftewel 21 en 34, of 34 en 55, of 55 en 89, oftewel 89 en 144. 
* Denn'nappels èn oftewel 8 spiroaln in d'êne richtinge en 13 in d'andre oftewel 5 spiroalen in d'êne richtinge en 8 in d'andere. En nen ananas èt 8 diagonoaln in d' êne richtinge en 13 in d'andre!

[[Ofbeeldienge:zunnebloeme.jpg|thumb|right]]

De verkloaringe van ol die zoak'n èt te moak'n met en ander hêel gekend getal uut de wiskunde, de [[Gulden Snee]]. Da speelt e rolle in vele andre wiskundige vroagstikk'n.

== Externe koppelienge ==
*[http://users.pandora.be/chris.cambre/chris.cambre/Fibonacci.htm Fibonacci en en demootje van et keunevroagstik]
*[http://www.math4all.nl/Wiskundegeschiedenis/Wiskundigen/Fibonacci.html Over Fibonacci]
*[http://www.mcs.surrey.ac.uk/Personal/R.Knott/Fibonacci/fibnat.html In 't Iengels me vele vôorbêeld'n uut de nateure]

== Andere referensjes ==
* Leonardo va Pisa is êen van de oofdpersonages in 't jeugdboek ''Kruistocht in Spijkerbroek'' va [[Thea Beckman]].
* De Fibonacci-getalln duuk'n oek op in 't populaire boek ''The Da Vinci Code'' va Dan Brown.

[[Categorie:Getal]]
[[Categorie:Wiskunde]]

[[ar:متتالية فيبوناتشي]]
[[bg:Число на Фибоначи]]
[[ca:Successió de Fibonacci]]
[[cs:Fibonacciho posloupnost]]
[[da:Fibonacci-tal]]
[[de:Fibonacci-Folge]]
[[el:Ακολουθία Φιμπονάτσι]]
[[en:Fibonacci number]]
[[eo:Fibonaĉi-nombroj]]
[[es:Sucesión de Fibonacci]]
[[eu:Fibonacciren zenbakiak]]
[[fi:Fibonaccin lukujono]]
[[fr:Suite de Fibonacci]]
[[he:סדרת פיבונאצ'י]]
[[hi:हेमचन्द्र श्रेणी]]
[[hu:Fibonacci-számok]]
[[id:Bilangan Fibonacci]]
[[it:Successione di Fibonacci]]
[[ja:フィボナッチ数]]
[[ko:피보나치 수]]
[[lv:Fibonači skaitļi]]
[[nl:Rij van Fibonacci]]
[[no:Fibonacci-tall]]
[[pl:Ciąg Fibonacciego]]
[[pt:Número de Fibonacci]]
[[ru:Числа Фибоначчи]]
[[scn:Succissioni di Fibonacci]]
[[sk:Fibonacciho postupnosť]]
[[sl:Fibonaccijevo število]]
[[sr:Фибоначијев низ]]
[[sv:Fibonaccital]]
[[th:เลขฟีโบนัชชี]]
[[tr:Fibonacci Serisi]]
[[uk:Послідовність Фібоначчі]]
[[vi:Dãy Fibonacci]]
[[zh:斐波那契数列]]
