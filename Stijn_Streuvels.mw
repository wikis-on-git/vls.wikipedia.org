[[Ofbeeldienge:Plakkaat stijn streuvels.jpg|thumb|250px|Plakkaat an zyn geboortenhuus in [[Eule]]]]
'''Stijn Streuvels''', pseudoniem van '''Frank Lateur''' ([[Eule]], [[3 oktober]] [[1871]] – [[Anzegem|Ingooigem]], [[15 ogustus]] [[1969]]), wos e [[Vloandern|Vlamsche]] schryver. Z'n styl wos gekenmerkt deur 't naturalisme (den artist of schryver tôogt 't leven lyk of da 't in de werkelykeid es).   

== Z'n leven ==
[[Ofbeeldienge:Ingooigem - Het Lijsternest.jpg|thumb|250px|Het Lysternest]]
Stijn Streuvels wos 't derde kind van Kamiel Lateur, e klêermoaker, en Marie-Louise Gezelle, e zuster van [[Guido Gezelle]]. Oa'tn joenge knecht wos, lêerde Stijn Streuvels de bakkersstiel. Op z'n 16 veruusde de familie noa [[Oavelgem|Oavelgem]] om e bakkery over te pakk'n.

Streuvels blêef van 1887 toet 1905 ôofdzoakelyk in Oavelgem, woa datn bakte en schrêef. In 1899 kwam z'n êeste werk uut: ''Lenteleven'', e bundel mè verhoaln. In 1905 trouwde Stijn Streuvels mè Alida Staelens. 't Gezin gienk in [[Yvegem]] (Ingooigem, dêelgemêente van [[Anzegem]]) weun'n in een uzetje ip nen euvel me 'n magnifiek uutzicht, da ze 't "Lysternest" noemd'n. Van nu of dêe Streuvels ni anders of schryvn. Ieder joar kwam't er wel e boek uut van em. Streuvels is in Yvegem dôogegoan, op 15 augustus 1969.

==Bekendste werk==
* Lenteleven (1899) (mè de volgende verhoaln:  De witte zandweg - In den voorwinter - Kerstavond - Slenteren  - Op den dool - Van ongroei - Lente - In de vlage - Een pijpe of geen pijpe - 's Zondags - Een ongeluk  - Wit leven - Het einde) 
* [[De vlaschaard]] (1907) (verfilmd in 1983)
* De teleurgang van de waterhoek (1927) (verfilmd onder de noame "Mira" in 1971)
* Het leven en de dood in den ast (1944)

== Literaire onderscheidiengn==
* 1962: de Prys der Nederlandse Letteren, voe hêel z'n oeuvre. 
* 1906 & 1911: de vuufjoarlykse stoatsprys 
* 1935: de grôte Stoatsprys vô letterkunde.
Streuvels wos ôok doctor honoris causa an de universiteitn van [[Leuven]], Münster e Pretoria.

==Streuvelsroute==
[[Ofbeeldienge:Streuvelsroute.jpg|thumb|Plakkaat van de Streuvelsroute]]
De autoroute ''Streuvelsroute'' es noar em genoemd en lopt deure 't glooiende landschap tusschn de [[Leie]] en [[De Schelde]] en de streke rond [[Kortryk]] woadat 't [[vlas]] vroeger vrêe belangryk wos.  

De route passeert an 't [[Vlasmuseum]], zyn geboortenhuus, 't Lysternest, ...

==Externe koppelienge==
*[http://www.west-vlaanderen.be/cultuur&vrijetijd/musea/pmss.htm Provinciaal Museum Stijn Streuvels]

[[en:Stijn Streuvels]]
[[eo:Stijn Streuvels]]
[[nl:Stijn Streuvels]]

[[Categorie:West-Vlamsche schryver|Streuvels, Stijn]]
