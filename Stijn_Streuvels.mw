'''Stijn Streuvels''', pseudoniem va '''Frank Lateur''' ([[Eule]], [[3 oktober]] [[1871]] – [[Anzegem|Ingooigem]], [[15 ogustus]] [[1969]]), wos e [[Vloandern|Vlamsche]] schriver. Ze stil wos gekenmerkt deur 't naturalisme (de artist of schriver tôogt 't leven lik of da 't in de werkelikied es).   

== Ze leven ==
[[Ofbeeldienge:Ingooigem - Het Lijsternest.jpg|thumb|250px|right|Het Listernest]]
Stijn Streuvels wos 't derde kind va Kamiel Lateur, e klêermoaker, e Marie-Louise Gezelle, e zuster van [[Guido Gezelle]]. Oatn joenge knecht wos, lêerde Stijn Streuvels de bakkersstiel. Op ze 16 veruusde de familie noa [[Oavelgem|Oavelgem]] om e bakkerie over te pakk'n.

Streuvels blêef va 1887 toet 1905 ôofdzoakelik in Oavelgem, woa dat'n bakte en schrêef. In 1899 kwam zen êeste werk ut: ''Lenteleven'', e bundel mè verhoaln. In 1905 trouwde Stijn Streuvels mè Alida Staelens. 't Gezin gienk in [[Yvegem]] (Ingooigem, dêelgemêente van [[Anzegem]]) weun in een uzetje ip nen euvel me 'n magnifiek utzicht, da ze 't "Listernest" noemnden. Van nu of dèj Streuvels ni anders of schrivn. Ieder joar kwamt er wel e boek ut va nem. Streuvels is in Yvegem dôogegoan, op 15 augustus 1969.

==Bekendste werk==
* Lenteleven (1899) (mè de volgend verhoaln:  De witte zandweg - In den voorwinter - Kerstavond - Slenteren  - Op den dool - Van ongroei - Lente - In de vlage - Een pijpe of geen pijpe - 's Zondags - Een ongeluk  - Wit leven - Het einde) 
* [[De vlaschaard]] (1907) (verfilmd in 1983)
* De teleurgang van de waterhoek (1927) (verfilmd onder de noame "Mira" in 1971)
* Het leven en de dood in den ast (1944)

== Literaire onderschiediengn==
* 1962: de Pris der Nederlandse Letteren, voe hêel zen oeuvre. 
* 1906 & 1911: de vufjaarlijkse staatspris 
* 1935: de grôte Stoatspris vô letterkunde.
Streuvels wos ôok doctor honoris causa an de universiteiten va [[Leuven]], Münster e Pretoria.

==Externe koppelienge==
*[http://www.west-vlaanderen.be/cultuur&vrijetijd/musea/pmss.htm Provinciaal Museum Stijn Streuvels]

[[en:Stijn Streuvels]]
[[eo:Stijn Streuvels]]
[[nl:Stijn Streuvels]]

[[Categorie:Vlamsche schriver|Streuvels, Stijn]]
