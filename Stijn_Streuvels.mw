'''Stijn Streuvels''', pseudoniem va '''Frank Lateur''' ([[Eule|Heule]], 3 oktober 1871 – [[Anzehem|Ingooigem]], 15 ogustus 1969), wos e [[Vloandern|Vlamse]] schriver. Ze stil wos gekenmerkt deur 't naturalisme (de artist of schriver toogt 't leven lik of da 't in de werkelikied is).   

== Ze leven ==
Stijn Streuvels wos 't derde kind va Kamiel Lateur, e kliërmoaker, e Marie-Louise Gezelle, e zuster van [[Guido Gezelle]]. Als joenge knecht liërde Stijn Streuvels de bakkersstiel. Op ze 16 verusde de familie na [[Aovelhem|Oavelgem]] om e bakkerie over te pakk'n.
Streuvels bliëf va 1887 toet 1905 oofdzoakelik in Oavelgem, woa dat'n bakte e schriëf. In 1899 kwam zen 1ste werk ut: ''Lenteleven'', e bundel mè verhaaln. In 1905 trouwde Stijn Streuvels mè Alida Staelens. 't Gezin gink in [[Yvegem]] (Ingooigem, dêelgemêente van [[Anzegem]]) weun in een uzetje ip nen euvel me 'n magnifiek utzicht, da ze 't "Listernest" noemnde. Van nu of dèj Streuvels ni anders of schrivn. Ieder joar kwamt er wel e boek ut va nem. Streuvels is in Yvegem doëdegoan, op 15 augustus 1969.

==Bekendste werk==
* Lenteleven (1899) (mè de volgend verhaaln:  De witte zandweg - In den voorwinter - Kerstavond - Slenteren  - Op den dool - Van ongroei - Lente - In de vlage - Een pijpe of geen pijpe - 's Zondags - Een ongeluk  - Wit leven - Het einde) 
* De vlaschaard (1907) (verfilmd in 1983)
* De teleurgang van de waterhoek (1927) (verfilmd oender de noame "Mira" in 1971)
* Het leven en de dood in den ast (1944)  

== Literaire onderschiedingn==
* 1962: de Prijs der Nederlandse Letteren, voe hiël zen oeuvre. 
* 1906 & 1911: de vijfjaarlijkse staatsprijs 
* 1935: de grote Staatsprijs voor letterkunde.
Streuvels wos oek doctor honoris causa an de universiteiten va [[Leuven]], Münster e Pretoria.

==Externe koppelienge==
*[http://www.west-vlaanderen.be/cultuur&vrijetijd/musea/pmss.htm Provinciaal Museum Stijn Streuvels]


[[en:Stijn Streuvels]]
[[eo:Stijn Streuvels]]
[[nl:Stijn Streuvels]]

[[category:Vlamse schriever|Streuvels, Stijn]]
