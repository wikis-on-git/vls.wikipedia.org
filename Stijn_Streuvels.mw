'''Stijn Streuvels''', pseudoniem va '''Frank Lateur''' ([[Eule|Heule]], 3 oktober 1871 – [[Anzehem|Ingooigem]], 15 ogustus 1969), wos e [[Vlaondern|Vlamse]] schriever. Ze stil wos gekenmerkt deur 't naturalisme (de artist of schriver toogt 't leven lik of da 't in de werkelikied is).   

== Ze leven ==
Stijn Streuvels wos 't derde kind va Kamiel Lateur, e kliërmoaker, e Marie-Louise Gezelle, e zuster van [[Guido Gezelle]]. Als joenge knecht liërde Stijn Streuvels de bakkersstiel. Op ze 16 verusde de familie na [[Oavelgem]] om e bakkerie over te pakkn.
Streuvels bliëf va 1887 toet 1905 oofdzoakelik in Oavelgem, woa datn bakte e schriëf. In 1899 kwam zen 1ste werk ut: ''Lenteleven'', e bundel mè verhaaln. In 1905 trouwde Stijn Streuvels mè Alida Staelens. 't Gezin gink in Ingooigem weun in een uzetje da ze 't "Liesternest" noemnde. Van nu of dèj Streuvels ni anders of schrivn. Ieder joar kwamt er wel e boek ut va nem. Streuvels is in Ingooigem doëdegoan, op 15 augustus 1969. 

==Bekendste werk==
* Lenteleven (1899) (mè de volgend verhaaln:  De witte zandweg - In den voorwinter - Kerstavond - Slenteren  - Op den dool - Van ongroei - Lente - In de vlage - Een pijpe of geen pijpe - 's Zondags - Een ongeluk  - Wit leven - Het einde) 
* De vlaschaard (1907) (verfilmd in 1983)
* De teleurgang van de waterhoek (1927) (verfilmd oender de noame "Mira" in 1971)
* Het leven en de dood in den ast (1944)  

== Literaire onderschiedingn==
* 1962: de Prijs der Nederlandse Letteren, voe hiël zen oeuvre. 
* 1906 & 1911: de vijfjaarlijkse staatsprijs 
* 1935: de grote Staatsprijs voor letterkunde.
Streuvels wos oek doctor honoris causa an de universiteiten va [[Leuven]], Münster e Pretoria.

===Externe koppeling===
*[http://www.streuvelsgenootschap.be/ www.streuvelsgenootschap.be]
*[http://www.west-vlaanderen.be/cultuur&vrijetijd/musea/pmss.htm Provinciaal Museum Stijn Streuvels]


[[en:Stijn Streuvels]]
[[eo:Stijn Streuvels]]
[[nl:Stijn Streuvels]]
