{| class="toccolours" style="float:right; width:300px; margin-left: 1em; margin-bottem: 1em; font-size: 85%;"
|-----
! colspan="2" align="center" style="color: white; height: 30px; background: navy;" |'''<font size="4">Ostense Companië</font>'''
|----- valign="top"
| width="31%" | [[19 december]] [[1722]]
| width="69%" | Iprichtienge
|----- valign="top"
| [[1 september]] [[1723]]
| Begun intêkenn op d'andêeln
|----- valign="top"
| [[6 oktober]] [[1723]]
| Êerste zittienge van 't directiecommitee
|-----  valign="top"
| [[10 februoari]] [[1724]]
| D'êeste vier scheepn vertrekk'n vanuut Ostende, 2 noa China, 1 noa Bengoaln en 1 noa Mokka
|----- valign="top"
| [[31 meie]] [[1727]]
| Octrôoi vôorlopig geschorst
|----- valign="top"
| [[16 moarte]] [[1731]]
| Octrôoi defynitief geschorst op 't verdrag van Weenn]]
|----- valign="top"
| Iprichtiengskapitoal
| 6.000.000 gulden
|----- valign="top"
| Maatschappelijke zetel
| [[Antwerpn]]
|----- valign="top"
| Bestemmiengen
| Bengoaln, [[China]], [[Mokka]]
|}

Den '''Ostense Companië''' is ip [[19 december]] [[1722]] ipgericht oender de name '''Generale Keizerlijke en Koninklijke Indische Compagnie'''.  Den oofdzetel was in [[Antwerpn]] en den uutboatingszetel in [[Ostende]].
[[Ofbeeldienge:Charles VI.jpg|thumb|left|<center>Keizer Karel VI]]
== Uprichtienge ==
Ip da moment was [[Vloandern]] 'n onderdêel van de Ôostenrykse Nederlandn en wier et vanuut [[Ôostenryk]] bestierd deur den Absburgsen keizer [[Karel VI]].  De Companië kreeg et monopolie vo de voart ip Afrika en Oost- en West-Indië.  Deur de iprichtienge van de Ostense Companië wildn de Vloamingen 'n stikstje meepakken van de ipbriengstn van de styf florissante Oost-Indiëcommercie.  En da da lukte bewyst da der ip 'n bepaald ogenblik 58% van de thee die in West-Europa werd ingevoerd in Ostende verkocht wier.  Ip wa daan ze uut China invoerden, makten ze deur den band mêer of 150 % winste.  De Companië stichtte zelfs twèè kolonies: [[Cabelon]], by [[Madras]], en [[Banquibazar]], ip den oever van de [[Ganges]].

== Te grote concurrensje ==
[[Ofbeeldienge:Maria Theresia14.jpg|thumb|<center>Keizerinne [[Maria-Theresia]]]]
[[Olland|D’Ollanders]], die styf vele succes add'n met under [[Verenigde Oost-Indische Compagnie|VOC]], wilden koste wa koste de Ostense Companië saboteren.  Een Ollander die ols matroos ip èèn van de schepen van de Companië voarde, wer ter dôod verôordeeld moar omda ter toch nog te vele under kanse waagden, wer de straffe veroogd me vodien nog een antal zweepslagen in ’t openboar.  D’Ollanders en ôok verschillende factorie’n van de Companië angevollen.

De Companië moest der mee stoppen oender druk van d'Ollanders, de [[Iengeland|Iengelse]] en de [[Vrankryk|Fransche]] die me ’t [[Verdrag va Weenn]] ip [[16 moarte]] [[1731]] [[Maria-Theresia]] ols keizerinne erkenden (Karel VI aa gin zeuns) moar eisten da de Ostense Companië geliquideerd werd. In de praktyk en eur activiteitn toet in [[1777]] bluuvn deuregoan.

==Upvolger==
Êen van de grôte andêelouders wos den bankier [[Charles de Proli]]. Zyn zeune Pierre begoste in 1781 met den ipvolger: de Azioatische companië. Dank zy de sloavenandel marsjeerde da styf goed, moa voe polletieke redens en en failissement van de Proli wos da rap were upgekuust in 1785. Ostende es dus nog 'n endeke en bloeiend centrum gewist voe sloavenandel.

==Bronnn==

* K.Degryse, in ''Spiegel Historiaal'', 1973, p112
* J.Undwehr, ''VOC'', page 14-46
* N.Laude, ''La Compagnie d'Ostende et son activité commerciale au Bengale, 1725-1730''
* E.Stols, A companhia de Ostende e os Portos Brazileiris. In: ''Estudos Hist.S''
* P.Vandewalle, Oostende ten tijde van de Oostendse Compagnie, in: ''Oostende kruispunt van Europa, een koningklijke stad.''
* J. Parmentier, ''Oostende en Co''
* J. Parmentier, ''De holle compagnie, smokkel en legale handel onder Zuid-Nederlandse vlag in Bengalen, ca. 1720-1744''
* D. Wybaillie, ''Het aandeelhoudersschap van de Oostendse Compagnie'' (onuitgegeven licentiaatsverhandeling VUB 2004)
==Externe koppeliengn==
* [http://www.swaen.com/ostendnl.html De Generale KeYzerlijke en Koninklijke Indische Compagnie]
* [http://www.rvi.be/rvi_master/specials/rvi_specials_kolonies3/index.shtml De Oostendse Compagnie]
* [http://www.dezwerfkat.be/OOSTENDSE%20COMPAGNIE.htm  De Oostendse Compagnie]
* [http://oostendse-compagnie.greatnow.com/historie.html De Oostendse Compagnie]
* [http://archief.oostende.be/De%20Oostendse%20Compagnie/2849/default_archief.aspx?_vs=0_N&id=5974 Archief Oostende]
* [http://users.pandora.be/michel.vanhalme/nonfic296.htm Slavenhandel ?]


[[Categorie:Ostende]]
[[Categorie:Nieuwn tyd]]

[[en:Ostend Company]]
[[es:Compañía de Ostende]]
[[fr:Compagnie d'Ostende]]
[[nl:Oostendse Compagnie]]
[[sv:Ostendkompaniet]]
