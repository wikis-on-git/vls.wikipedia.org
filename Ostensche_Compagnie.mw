{{plat|Brugs}}
Den '''Ostense Companië''' wer ip [[19 december]] [[1722]] ipgericht oender de name '''Generale Keizerlijke en Koninklijke Indische Compagnie'''.  Den oofdzet’l was in [[Antwerp'n]] en den uutboatingszet’l in [[Ostende]].

== Uprichtienge ==
Ip da moment was [[Vloandern|Vloand’ren]] un oenderdèèl van de Ostenriekse Nederlanden en wier et vanuut [[Ostenriek]] bestierd deur den Habsburgsen keizer [[Karel VI]].  De Companië kreeg et monopolie vo de voart ip Afrika en Oost- en West-Indie.  Deur de iprichtienge van de Ostense Companië wilden de Vloamingen un stikstje meepikken van de ipbringsten van de stief florissante Oost-Indiëcommercie.  En da da lukte bewiest da der ip un bepaald ogenblik 58% van de thee die in West-Europa werd ingevoerd in Ostende verkocht wier.  Ip wa daan ze uut China invoerden, makten ze deur den band mèèr of 150 % winste.  De Companië stichtte zelfs twèè kolonies: [[Cabelon]], bie [[Madras]], en [[Banquibazar]], ip den oever van de [[Ganges]].

== Te grote concurrensje ==
[[Olland|D’Ollanders]], die stif vele succes add'n met under [[Verenigde Oost-Indische Compagnie|VOC]], wilden koste wa koste de Ostense Companië saboteren.  Een Ollander die ols matroos ip èèn van de schepen van de Companië voarde, wer ter dôod verôordeeld moar omda ter toch nog te vele under kanse waagden, wer de straffe veroogd me vodien nog een antal zweepslagen in ’t openboar.  D’Ollanders en ôok verschillende factorie’n van de Companië angevollen.

De Companië moest der mee stoppen oender druk van de Ollanders, de [[Iengeland|Iengelse]] en de [[Vrankriek|Franse]] die me ’t [[Verdrag va Ween'n]] ip [[16 moarte]] [[1731]] [[Maria-Theresia]] ols keizerinne erkenden (Karel VI en ad gin kinders) moar eisten da de Ostense Companië geliquideerd werd. In de praktik en eur activiteit'n tot in [[1777]] bluuvn deurn.

[[Categorie:Ostende]]
[[Categorie:Nieuwn tid]]
