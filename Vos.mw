{{plat|Ypers}}
{{Taxobox
|afbeelding=Vulpes vulpes.jpg
|afbeeldingtekst=Ne rooin vos
|domein=[[Eukaryootn]]
|rijk=[[Animalia]] (Beestn)
|stam=[[Chordata]] (Chordabeestn)
|klasse=[[Mammalia]] (Zoogdiern)
|orde=[[Carnivora]] (Roofdiern)
|familie=[[Canidae]] (Oundachtigen)
|geslacht=''[[Vulpes]]'' (Vos)
|w-naam=''Vulpes vulpes''
|auteur=[[Linnaeus]]
|datum=1758
}}
'''Vossn''' zyn de grotste roofdiern die vôornkommn in [[West-Vloandern]]. Ze zyn deur vele menschn (zeker dedie die [[enne|enn]] en) nie geirn ezien omdan ze e slichte reputoasche en voun zounder reedns olle kiekns in en ennekot dôod te bytn.

==Leefgebied==
Vossn kommn vôorn in Nôord-[[Amerika]], hêel [[Europa]] (buutn [[Ysland]]), 't nôorn van [[Afrika]] en bykan hêel [[Azië]]. In [[Australië]] zyn z'uutezet voun de [[keun]]eploage die der wos (ouk achter dan dedie uutezet zyn deur de menschn voun derup te joagn), mo ze pakkn buutn keuns ouk e masse endemische bêestn, die in vele gevalln vele troagerder zyn of keuns. Ezô zyn der ol e masse bêestn die 't moelik en.

Van biotoop leevn vossn eigentlik overol. Ze leevn in oopn land en in busschn, mor oundertusschn leevn der ouk ol e masse in de mêeste grôte steedn.

==Leevnswyze==
===Teetn===
Vossn eetn lik dan ze leevn: ze zyn van nietnt vies. Z'eetn olle sôortn bêestn (veugels lik [[fazante|fazantn]], [[muus|muuzn]] en [[ratte|rattn]], keuns en [[oaze]]joungn en zest grôte kevers. Z'eetn ouk oas en fruut (lik beiers)).

An ze joagn, doen ze dadde mêestol ollêne en oul ier mêestol a 't schemert of ol dounker is.

===Leevn en vôortplantieng===
Vossn leevn in klêne grouptjes van [[1 (getal)|1]] vintje, êentige wuvetjes en de joungn. Van de joungn meugn ollêne de wuvetjes bluuvn, de vintjes joagn ze weg. Z'en en ol, mo dat is ollêne gebruukt deur wuvetjes die in verwachtieng zyn. Oevele joungn dat e wuvetje krygt, angt of van d'omstandigeedn (at er vele teetn is of nie), mor in 1 nest kunn ze [[10 (getal)|10]] joungn en.

Die joungn kunn nog nie zien an ze ebôorn zyn, mo dat deurt mor e weke of [[2 (getal)|twêe]]. Ze zyn vulgroeid an ze [[6 (getal)|6]] moandn zyn en kunn zevve voe joungn zorn an ze 10 moandn oud zyn. 

Vossn kunn e joar of tiene oud komn, mo 't zyn der styf vele die vele jounger dôod goan, deur overreen te zyn van otto's, deur de jacht en deur stroperie.

==Uutzicht==
Van kleur zyn de mêeste vossn [[rôod]] (ze noemn nem oek wel ''rôodn vos'') vanboovn en [[wit]] vanounder. Nundern steirt is dikke en nunder pôotn zyn [[zwort]]. 

Vossn kunn bykan e meiter lank kommn (zounder nundern steirt, die ouk nog en oovn meiter lank ku zyn) en ze weegn round de 10 kilo. 

==Vossn in de cultuur==
[[Image:Hommage a Jean de La Fontaine de charles correia CR+SC.jpg|140px|thumb|right|E standbeeld van Jean de la Fontaine me ''De Vos en de Roave'' by nem.]]

*''[[Van den vos Reynaerde]]'': [[Middelêeuwn|middelêeuws]] bêestnepos
* ''De Vos en de Roave'': e foabel van Jean de la Fontaine 
* ''Lowieke de Vos'', e personage uut de [[Olland|Ollansche]] tv-serie ''de Fabeltjeskrant'' (''Hatsikidee'' zei 'n ossan)

==Uutdrukkiengn==
*'t Is e lêepn vos: e kent olle truuksjes.  

[[Categorie:Vos]]
[[Categorie:Wikipedia:Bofartikel]]

[[ar:ثعلب أحمر]]
[[ba:Төлкө]]
[[bat-smg:Lapė]]
[[bg:Лисица]]
[[ca:Guineu]]
[[cs:Liška obecná (šelma)]]
[[da:Rød ræv]]
[[de:Rotfuchs]]
[[el:Αλεπού]]
[[en:Red Fox]]
[[eo:Ruĝa vulpo]]
[[es:Vulpes vulpes]]
[[et:Rebane]]
[[fa:روباه قرمز]]
[[fi:Kettu]]
[[fr:Renard roux]]
[[gl:Raposo]]
[[he:שועל מצוי]]
[[hr:Crvena lisica]]
[[hu:Vörös róka]]
[[id:Rubah merah]]
[[io:Foxo]]
[[is:Rauðrefur]]
[[it:Vulpes vulpes]]
[[ja:アカギツネ]]
[[ko:붉은여우]]
[[la:Vulpes]]
[[lmo:Bòlp]]
[[lt:Rudoji lapė]]
[[lv:Rudā lapsa]]
[[nl:Vos (dier)]]
[[no:Rødrev]]
[[oc:Vulpes vulpes]]
[[pl:Lis rudy]]
[[pt:Raposa-vermelha]]
[[qu:Puka atuq]]
[[ru:Лисица]]
[[sl:Navadna lisica]]
[[sr:Риђа лисица]]
[[stq:Foaks]]
[[sv:Rödräv]]
[[tg:Рӯбоҳ]]
[[th:จิ้งจอกแดง]]
[[tr:Kızıl tilki]]
[[uk:Лисиця звичайна]]
[[ur:لال لومڑ]]
[[zh:赤狐]]
