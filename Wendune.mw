{{Infobox Belgische deelgemeente|
|kaart1=<!--[[Image:WenduineLocation.svg|300px]]-->
|naam= Wenduine
|provincie=WVLA
|gemeente=[[De Haan]]
|latitudeGraden=51
|latitudeMinuten=17
|latitudeSeconden=54
|longitudeGraden=3
|longitudeMinuten=04
|longitudeSeconden=59
|opp=4,85
|inw=3.929
|datum=2006
|dichtheid=
|postcode=8420
|netn=
|}}
'''Wendune''' (officieel Nederlands: "Wenduine") is een [[dêelgemêente]] van de kustgemêente [[D'n Oane]].
In Wendune weunn d'r apeuprès 4000 menschn.

[[Image:Wenduine - Skyline.jpg|thumb|left|300px|Uutzicht ip Wendune vanof de Spioenkop]]
<br clear="left"/>

==Geschiedenisse==
Wendune is mo roend 1180 een zelfstandige parochie gewordn. Vodien was 't afhankelik van de kerke van [[Uutkerke]]. 't Belangrykste aspect van z'n geschiedenisse is de bloeiende zêevisscherie. In 1378 ad Wendune een visschersvlôot van 43 bôotn. De visschers addn ton nie allêne last van koapers en oorlogvoerende scheepn moar ook van de "bruunvis" die ze "meerzwyn" (marswin) noemdn. Die vis berokknde styf vele schoa an under visnettn. Van de proost van Sint Donaas in [[Brugge]] èn ze ton de toeloatienge gekregen van ip 't meerzwyn te joagen "met harpoen zonder pardoen". Uut de visschershistorie èt Wendune z'n woapnschild overg'oudn da nu ipgenomen is in 't nieuw woapnschild van D'n Oane. In 1424 ad de visschersgilde van Wendune een nieuwe vlagge nôdig. Dorip stoend de tekst: "Met harpoen zonder pardoen". 
Vanof de 16e êeuwe gieng de visscherie styf achteruut en in de 18e en 19e êeuwe was Wendune moar een klein dorptje nie mè. Toet 1870 leefde de bevolkienge styf teruggetrokkn, mo 't ipkommend kusttoerisme brocht doa veranderinge in. Toeristn uut [[Blank'nberge|Blanknberge]] maktn een stevige wandelienge no Wendune "per ezel". En nateurlik deurdege 't nie lange êer dat er 'n poar cafés kwoamn woa da ze kostn genietn van een stute met espe of een koekestute mè kaffie. 
In 1886 kwamt er een boane no Blanknberge en in 1886 de stoomtram van [[Ostende]] no Blanknberge. 't Gemêentebestier ad dovôren de gigantische somme van 57000 fr. tegoare gescharreld.
Roend 1895 wierden grôte openboare werkn gestart en groeide 't bescheidn Wendune uut toet "de prinsesse der badsteden".

== Attracties ==
* Wendune is een kustgemêente met 'n rustig en familiaal karakter. Alles is dichte by: zêe, strange, bus, dunen, wienkels en cafeetjes mè gezellig drukke terrasjes.
* Van ip de "Spioenkop", een koddig uzetje dat boven ip een dune van 31 meter stoat, è je een prachtig panorama van bus, dunen, zêe en rotonde.
* De rotonde is een ideale speelplekke vo de kleine joenges. Je kunt 'r go-cartn, skeeleren en petanque spelen en j' èt doar ook 't Wielingenzwembad.
* Ip de roendienge van de zêedyk stoat 't standbeeld van groaf [[de Smet de Naeyer]] (1843-1913) êeste minister oender Leopold II. Die groaf è styf vele gedoan vo den uutbouw van de Belgische kustinfrastructeure.

<gallery>
Image:Wenduine - Kerk Heilige Kruisverheffing 1.jpg|Kerke van d'Illige Kruusverheffienge
Image:Wenduine - Hubertmolen 1.jpg|Hubertmeuln
Image:Wenduine - Spioenkop 1.jpg|Spioenkop
Image:Wenduine - Zeedijk 1.jpg|Zeedyk en strange
</gallery>
[[Categorie: D'n Oane]]
[[Categorie: Plekke in West-Vloandern]]
[[nl:Wenduine]]
