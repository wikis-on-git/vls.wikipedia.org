[[Ofbeeldienge:Sint Anna ter Muiden.jpg|thumb|<center>Kerke St. Anna ter Mu]]
'''Sint Anna ter Mu''' ([[Nederlands]]: ''Sint Anna ter Muiden'') is e [[stad]]je in de gemêente [[Sluus (gemêente)|Sluus]] in westelik [[Zêeuws-Vloandern]], an de [[België|Belgische]] grenze. D’r zyn oungeveer 50 inweuners (2006). ‘t Is ‘t klêenste stadje van [[Olland]] en ‘t ligt ip ‘t mêest westelik punt.
==Geschiedenisse==
Mude, lik da Sint Anna ter Mu overtyd noemde, krêeg [[stadsrechtn]] in [[1242]]. In de [[Middelêeuwn]] was ‘t e belangryke commercestad en e vôoroavn van [[Brugge]].
Achter de  verzandienge van den oavn in de 14e êeuwe kwynde de stad weg in ’t vôordêel van [[Sluus]]. In [[1405]] wierd Mude, met uutzounderienge van de [[kerke]], hêlegans  platgebrand deur d’Iengelschn. 

By de vastleggienge van de grenze tusschn de [[Republiek der Verenigde Provinciën]] en de Zudelikke Nederlandn, begun 17e êeuwe, kwam Mude uutendelik juste in de Republiek te liggen. Vo ‘t verschil te kunn zien me ‘t Noord-Ollandsche “Muiden”, wierd de noame van de beschermillige aan de platsnoame toegevoegd. ’t Ênigste da nog overblêef van Sint Anna ter Mu was de klêne, rustieke weunkern die d’r nu nog alsan is, en woar dat den tyd lik is bluven stille stoan. 

In [[1967]] is hêel ‘t stadje toet “beschermd stadsgezicht” uutgeroopn. 

In [[1880]] is Sint Anna ter Mu by de gemêente Sluus gevoegd, die in 1995 ounderdêel van de gemêente Sluus-Aerenburg is gewordn en ton loater were ipging in de grottere fusiegemêente Sluus. 
==’t Zien weird==
*’t 18e êeuws staduus
*de kerke (1653) en torre uut de 14e êeuwe
*’t dorpspling me [[Lodewijk XIV]] pompe.
==Toale==
't Dialect dat in Sint Anna ter Mu geklapt wordt is [[Zêeuws-Vlams]]. 
[[Categorie:Zêeland]]

[[en:Sint Anna ter Muiden]]
[[fr:Sint Anna ter Muiden]]
[[nl:Sint Anna ter Muiden]]
[[zea:Sint Anna ter Mu]]
