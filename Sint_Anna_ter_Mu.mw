[[Ofbeeldienge:Sint Anna ter Muiden.jpg|thumb|<center>Kerke van St. Anna ter Mude]]
'''Sint Anna ter Mude''' ([[Zêeuws-Vlams]]: ''Sint Anna ter Mu'', [[Nederlands]]: ''Sint Anna ter Muiden'') is e [[stad]]je in de gemêente [[Sluus (gemêente)|Sluus]] in westelik [[Zêeuws-Vloandern]], an de [[België|Belgische]] grenze in de provincie [[Zêeland]]. D'r zyn oungeveer 50 inweuners (2006). 't Is 't klêenste stadje van [[Holland]] en 't ligt ip 't mêest westelik punt.
==Geschiedenisse==
Mude, lik da Sint Anna ter Mude vroeger noemde, krêeg stadsrechtn in 1242. In de [[Middelêeuwn]] was 't e belangryke commercestad en e vôorhoave van [[Brugge]].
Achter de verzandienge van d'hoave in de 14ste êeuwe kwynde de stad weg in 't vôordêel van [[Sluus (stad)|Sluus]]. In 1405 wierd Mude, met uutzounderienge van de [[kerke]], hêlegans  platgebrand deur d'[[Ingeland|Iengelsche]]. 

By de vastleggienge van de grenze tusschn de [[Republiek der Verenigde Provinciën]] en de [[Zudelikke Nederlandn]], begun 17ste êeuwe, kwam Mude uutendelik juste in de Republiek te liggn. Vo 't verschil te kunn zien me 't Nôord-Hollandsche ''Muiden'', wierd de noame van de beschermhillige an de platsnoame toegevoegd. 't Ênigste da nog overblêef van Sint Anna ter Mude was de klêne, rustieke weunkern die d’r nu nog alsan is, en woar dat den tyd lik is bluuvn stille stoan. 

In [[1967]] is hêel 't stadje beschermd stadsgezicht gewordn. 

In [[1880]] is Sint Anna ter Mude by de gemêente Sluus gevoegd, die in 1995 ounderdêel van de gemêente Sluus-Eirdnburg is gewordn en ton loater were ipgieng in de grottere fusiegemêente Sluus. 
=='t Zien weird==
*'t 18ste êeuws stadhuus
*de kerke (1653) en de torre uut de 14ste êeuwe
*'t dorpspling met de [[Lodewyk XIV]] pompe.
==Toale==
't Dialect dat in Sint Anna ter Mude geklapt wordt is [[Zêeuws-Vlams]]. 
[[Categorie: Plekke in Zêeland]]
[[Categorie: Sluus]]

[[en:Sint Anna ter Muiden]]
[[fr:Sint Anna ter Muiden]]
[[nl:Sint Anna ter Muiden]]
[[ru:Синт-Анна-тер-Мёйден]]
[[zea:Sint Anna ter Mu]]
