[[Ofbeeldienge:Paolo Bettini.jpg|thumb|Paolo Bettini in de Deutschlandtour 2004]]
'''Paolo Bettini''' ([[Cecina]], [[1 april]] [[1974]]) is nen [[Italie|Italjoansen]] [[coureur]]. Jis profcoureur gekomn in 1997. Tis êen die olles ankan en die explosiviteit, koersdeurzicht en deurzettingsvermeugen wit te combineern. Zyn bynoame is ''il Grillo'' (de krekel).

Zyn grotste succesn ètn gekend in êendagskoersen. In 't begun stoundn in de schoaduwe van zyne ploegmoat, de specialist in klassiekers [[Michele Bartoli]]. Deur een poar blessures van dien Bartoli kost ie deurebreekn in 2000 deur [[Luuk-Bastenoakn-Luuk|Luik-Bastenaken-Luik]] en een etappe in den [[Tour de France]] te winn. Tjoar doarachter ètn 't Kampioenschap van Zürich gewonn.

Sedert zyn deurbroake was zyn reloasje me Bartoli verslichterd. Achter da Bartoli weggink uut Mapei in 2002, kwam Bettini kopman. Dazelste joar ètn voor den twidde kêe Luik-Bastenaken-Luik gewonn. Je was ôok den bestn in de Weireldbeker.

Zyn beste sizoen was zekerst 2003. Jèt ton [[Milaan-San Remo]], de HEW Cyclassics en de Clasica San Sebastian gewonn. Ondertusn wastn ôok kampioen van Itoalië gekomn. Onder andere deur die zeges atn veel UCI-puntn en was 't ie voor den twidde kêe den bestn in de Weireldbeker.

In 2004 stound hêel zyn sizoen in 't têekn van de wegrit ip de Olympische Spelen in Athene. Dedé ètn ton ôok gewounn deur in de sprint de Portugees [[Sérgio Paulinho]] te klopn. Neffest dadde ètn voor den derde kêe ip reke de Weireldbeker gewonn.

2005 begost voor Bettini me een blessure in 't vôorjoar, moar in de Ronde van Itoalië ètn een etappe kunn winn. Int noajoar ètn iederêen verboasd deur voor den twidde kêe het Kampioenschap van Zürich te winn, een etappe te behoaln in de Ronde van Spanje en deur te winn in de [[Rounde van Lombardeye|Ronde van Lombardeye]].

Ip 24 september 2006 woun de klênen Italjoan de [[Weireldkampioenschappn Velokoerse |weireldtitel]] ip de weug in Salzburg. Jèt ton den Duitser [[Erik Zabel]] en de Spanjoard [[Alejandro Valverde]] versloagn in de sprint. Een weke loater verloor tie zyn broere Sauro deur een accident metn auto. Ip 14 oktober ètn nog ne kêe de Ronde van Lombardije gewounn en die zege ètn ipgedroagn an zyn broere. 't Joar doarachter eit ie zyn weireldtitel verlengd in [[Stuttgart]].

== Ploegn ==

*1997 - MG-Technogym
*1998 - Asics-CGA
*1999 - [[Mapei (wielerploeg)|Mapei-Quick·Step]]
*2000 - Mapei-Quick·Step
*2001 - Mapei-Quick·Step
*2002 - Mapei-Quick·Step
*2003 - Quick·Step-Davitamon
*2004 - Quick·Step-Davitamon
*2005 - [[Quick·Step (wielerploeg)|Quick·Step-Innergetic]]
*2006 - Quick·Step-Innergetic
*2007 - Quick·Step-Innergetic

[[Categorie:Italiaansen coureur]]

[[da:Paolo Bettini]]
[[de:Paolo Bettini]]
[[en:Paolo Bettini]]
[[es:Paolo Bettini]]
[[et:Paolo Bettini]]
[[eu:Paolo Bettini]]
[[fi:Paolo Bettini]]
[[fr:Paolo Bettini]]
[[gl:Paolo Bettini]]
[[he:פאולו בטיני]]
[[it:Paolo Bettini]]
[[ja:パオロ・ベッティーニ]]
[[nds:Paolo Bettini]]
[[nl:Paolo Bettini]]
[[no:Paolo Bettini]]
[[pl:Paolo Bettini]]
[[sv:Paolo Bettini]]
