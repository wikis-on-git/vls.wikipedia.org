[[Ofbeeldienge:Paolo Bettini.jpg|thumb|Paolo Bettini in de Deutschlandtour 2004]]
'''Paolo Bettini''' ([[Cecina]], [[1 april]] [[1974]]) is nen Italjoansen coureur. Jis profcoureur gekomn in 1997. Tis jin die olles ankan en die explosiviteit, koersdeurzicht en deurzettingsvermeugen wit te combineern. Zin bienoame is ''Il Grillo'' (de krekel).

Zin grotste succesn ètn gekend in jindagskoersen. Int begun stondn in de schoaduwe van zinne ploegmoat, de specialist in klassiekers [[Michele Bartoli]]. Deur een poar blessures van dien Bartoli kost ie deurebreekn in 2000 deur [[Luik-Bastenoaken-Luik]] en een etappe in den [[Tour de France]] te winn. Tjoar doarachter ètn 't Kampioenschap van Zürich gewonn.

Sedert zin deurbroake was zin reloasje me Bartoli verslichterd. Achter da Bartoli weggink ut Mapei in 2002, kwam Bettini kopman. Dazelste joar ètn voor den twidde kji Luik-Bastenoaken-Luik gewonn. Je was wok den bestn in de Wèreldbeker.

Zin beste sizoen was zekerst 2003. Jèt ton [[Milaan-San Remo]], de HEW Cyclassics en de Clasica San Sebastian gewonn. Ondertusn wastn wok kampioen van Itoalië gekomn. Onder andere deur die zeges atn veel UCI-puntn en wast ie voor den twidde kji den bestn in de Wèrelbeker.

In 2004 stond hêel zin sizoen in 't tjèkn van de wegrit ip de Olympische Spelen in Athene. Dedé ètn ton wok gewonn deur in de sprint de Portugees [[Sérgio Paulinho]] te klopn. Neffest dadde ètn voor den derde kji ip reke de Wèreldbeker gewonn.

2005 begost voor Bettini me een blessure in 't vworjoar, moar in de Ronde van Itoalië ètn een etappe kunn winn. Int noajoar ètn iederjin verboasd deur voor den twidde kji het Kampioenschap van Zürich te winn, een etappe te behoaln in de Ronde van Spanje en deur te winn in de Ronde van Lombardije.

Ip 24 september 2006 won de klêenen Italjoan de weireldtitel ip de weug in Salzburg. Jèt ton den Duitser [[Erik Zabel]] en de Spanjoard [[Alejandro Valverde]] versloagn in de sprint. Een weke loater verloor tie zin broere Sauro deur een accident metn auto. Ip 14 oktober ètn nog ne kji de Ronde van Lombardije gewonn en die zege ètn ipgedroagn an zin broere.

== Ploegn ==

*1997 - MG-Technogym
*1998 - Asics-CGA
*1999 - [[Mapei (wielerploeg)|Mapei-Quick·Step]]
*2000 - Mapei-Quick·Step
*2001 - Mapei-Quick·Step
*2002 - Mapei-Quick·Step
*2003 - Quick·Step-Davitamon
*2004 - Quick·Step-Davitamon
*2005 - [[Quick·Step (wielerploeg)|Quick·Step-Innergetic]]
*2006 - Quick·Step-Innergetic

[[Categorie:Italiaansen coureur]]

[[da:Paolo Bettini]]
[[de:Paolo Bettini]]
[[en:Paolo Bettini]]
[[es:Paolo Bettini]]
[[et:Paolo Bettini]]
[[fi:Paolo Bettini]]
[[fr:Paolo Bettini]]
[[he:פאולו בטיני]]
[[it:Paolo Bettini]]
[[ja:パオロ・ベッティーニ]]
[[nl:Paolo Bettini]]
[[no:Paolo Bettini]]
[[pl:Paolo Bettini]]
[[sv:Paolo Bettini]]
