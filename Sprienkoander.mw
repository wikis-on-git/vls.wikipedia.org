'''Sprienkoanders''' zyn e sôorte van insektn die in bikan gêel de weireld vôornkomn, 't zyn apeuprès 20 000 sôortn ekend, mo 't zyn der verzeker nog vele mêer. D'echte sprienkoanders eetn ollêne plantn, mo van krekels en soabelsprienkoanders (die stief verwant zyn) eetn der sommigte oek vlêes. 

==Uutzicht==
't Zyn bêestn woavan dat 'n kop vavôorn plat is en z'en grôot' achterpôotn woamei danze verre kunn spriegn. Deur danze nunder vlerkn over makoar en over nunder pôotn wryvn, kun ze leevn moakn (strieduloasje). Setoe in de zomer kuj dadde vele ôorn in [[ges]]kantn. 

==Leevn==
Sprienkoanders legn eiers in de groend, die toene uutkomn en nog nie up grôte bêestn trekkn. Ti mor achter en ende danze echt up sprienkoanders begun trekkn. Beisn nunder leevn zyn ze setoe bezig met eetn, de sôortn oel ier mêestol van olle sôortn ges.

==Ploage==
Oel ier gebeurt dadde nie, mor in Afrika geregeld: gêel oopn sprienkoanders vliegn en landn oltemets up e stik, danze toene gêlegans kort frettn, e rampe vaneigens voe de platselike boern. Dat moet ol e gêel ende gebeurn, want 't stoat oendermêer beschreevn in [[Bybel]], 't wo doar 1 van de Ploagn van Egypte.

Oendertusschn probeern ze zukke zwermn te voorspelln me sattelietbeeldn.
