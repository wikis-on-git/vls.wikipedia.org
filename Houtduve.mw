{{plat|Ypers}}
{{Taxobox
|afbeelding=Wood pigeon side 9l07.JPG
|afbeeldingtekst=En outduve
|domein=[[Eukaryootn]]
|rijk=[[Animalia]] (Bêestn)
|stam=[[Chordata]] (Chordabêestn)
|klasse=[[Aves]] (Veugels)
|orde=[[Columbiformes]] (Duuvachtigen)
|familie=[[Columbidae]] (Duuvn en tôortels)
|geslacht=''[[Columba]]'' (Duuvn)
|w-naam=''Columba palumbus''
|auteur=[[Linnaeus]]
|datum=1758
}}
'''Outduuvn''' (''Columba palumbus'') is de grotste duve die in [[West-Vloandern]] vôornkomt. 

==Uutzicht==
Outduuvn zyn grôte duuvn (ze kommn midder of 40 cm) die surtout upvolln omdan ze e grôte, witte plekke en up nunder nekke. Voun de reste zyn ze, buutn nunder roazn bost en e bitje wit an nunder vlerkn, hêlegans grysde (up d'êne plekke ol dounkerder of up d'aar).

De joungn en die witte plekke nog niet, e begunt mo te kommn achter 6 moandn.

==Verspreidienge==
D'Europeesche outduve overwientert in Zuud- en West-[[Europa]], a 't warme enoeg is, vliegn z' oek wel no Nôord-Europa en Westelik Azië.

't Zyn nog 4 aar oundersôortn in de weireld, 't is oek 1 die uutestorvn is (d'outduve van Madeira).

Outduuvn voun je in 'n tyde ollêne up de buutn en busschn, mor oundertusschn leevn der oek ol e masse in stedelik gebied. 

==Leevnswyze==
===Teetn===
Outduuvn eetn ollêne plantoardig teetn, surtout in landbouwgebied zyn ze nie geirn ezien omdan ze jounge plantjes en groan 't liefste van ol en.

===Vôortplantienge===
Ze moakn e nest van taksjes dan ze in boomn of struukn leggn. Ze leggn mêestol en ei of twêe, die uutkommn achter e dag of 18. Ze zorn nog voun de joungn tout an ze 3 of 34 doagn oud zyn. 

At er in 'n tyde en outduve broedde byn de menschn, bounn ze e kôretje an êen van de pôotn van de joungn en an ze grôot en dikke enoeg woarn (d'ouders blêevn teetn briengn), kokkeduundn ze ze voun up 't eetn. 

[[Categorie:Veugel]]

[[bg:Гривяк]]
[[ca:Tudó]]
[[cs:Holub hřivnáč]]
[[cy:Ysguthan]]
[[da:Ringdue]]
[[de:Ringeltaube]]
[[en:Wood Pigeon]]
[[eo:Palumbo]]
[[es:Columba palumbus]]
[[fa:فاخته]]
[[fi:Sepelkyyhky]]
[[fr:Pigeon ramier]]
[[hu:Örvös galamb]]
[[io:Palumbo]]
[[it:Columba palumbus]]
[[ja:モリバト]]
[[lt:Keršulis]]
[[nl:Houtduif]]
[[no:Ringdue]]
[[pl:Gołąb grzywacz]]
[[pt:Pombo-torcaz]]
[[ro:Porumbel]]
[[ru:Вяхирь]]
[[sco:Cushat]]
[[sk:Holub hrivnák]]
[[sv:Ringduva]]
[[tr:Tahtalı]]
