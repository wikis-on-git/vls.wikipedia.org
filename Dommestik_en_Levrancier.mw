'''Dommestik en Levrancier''' es een liedje van de muziekgroep [['t Hof Van Commerce]]. 't Stoat ip uddern êestn cd, [[En in Izzegem]]. 't Wos de êeste single van die ploate, en verôorzoakte een klêene revolutie in de [[België|Belgische muziekweireld]], wan't tot ton wos 't oungezien da ne rapgroep in 't dialect, lat stoan in 't West-Vlams, zong of rapte.

==Den tekst==
::refrein:
::''Zeg ne kêer oe loat es 't?
::'' 'k ei der gin gedacht van''
::''Zoudt ol achter 'n twolvn zyn?
::'' 'k ei gin ôrloge an''
::''Zy je ze were kwyt miskien?
::'' 't goat u ginne zak an''
::''Domistiek en Levrancier,
::''Buysse en Cauwelier

:''Wuk es de kwoale van de joaren '90?
:''Onverskilligheid, 't feit, 'k ad nog zo gepeist''
:''De minsn ein der gin gedacht van of willn der gin gedacht van ein,
:''W'ein genoeg miserie van oes eign.
:''En 'k weet et, 'k ben misskien an 't kakkn, mô 'k goa my nie mispakkn
:''van dizze kêe, ge zyt ol vrêe.
:''El, 't e best da je under niet moe meldn in 't leegre,
:''wan ge zou jankn lik Salem Seegre.
:''G'eit chance da minister Delcroix de legerdienst eit ofgeskaft,
:''of anders ad je ol legerbottn aangepast, ge wierd betast
:''deur êen of andern seksueel gefrustreerdn spast die joen zoad (?) deuresjast.
:''Enfin, 'k goa der my mo nie te vele mee bemoein, want neffenst peirdn zittn
:''der mêestol koein die loein.
:''O je verstoat wuk dak doar eigenlik mee bedoele.
:''Ei, kyk noar ik, makt u nie druk, 'k oude mêestol 't ôofd koele.''

::refrein

:''Ol dedie die vôor oes ol geprobeerd ein, ein gefoald, 
:''omda ze nôois 't oungelôoflik niveau van oes ein goald.
:''We flown beter dan 't woater in de voart,''
:''we doen mirakels die nôoi êerder zyn verkloard,
:''deur weetnskappers me ne board en me fabrinn,
:'' 't zô keun zyn da 'k my loate vastebindn
:''an een pale me skerpe pinn voe te beginn
:''an gewoagde spellekes met andre woordn SM.
:''yo profetische magnetische
:''ongelôoflik energetische tekstn over boskabôters en tôverheksn,
:''in aksje, 'k overmêester under in un fractie van een seconde,
:'' 'k zie vrêe geirn de wuvjes en surtout een skône blounde.
:''West-Vlamse hiphop, ge goat er nog van ôorn,
:''moest ik in joen plekke zyn, 'k zou dur my nie an stôorn,''
:''laat ut mô tot gy kommn en lat 't u bekôorn, ergernisse es suf
:''want 't kan uw zenuuwn vermôordn

::refrein

:''Buysse Buysse Buysse, ben 'k ik, Domistiek komt ier speeln
:''dus skryf mô joene cheque.
:''Vuf nuljes: e da voe ne êeln avound?
:''Hu hu hu hu hu, een eure bedoelt je
:''d'ênigsten die an ik kan es de levrancier.
:'' 't moe nog een bitje passn van we zittn tôpe in 't bestier
:''van oes bende, we liggn zô dikkers overende
:''van ol die pétards da me smôorn tot ip 't ende.
:''Mô, da kan toch nie vrêe zuuver zyn,
:''kômmn ze my ton zeggn,
:''contraorie: 'k zou ze godverdomme tôpeleggn,
:'''k ben groen ollêne met pure weed,''
:''me wuk da'j gy u moeit want da zyn uw zoakns niet.
:'' 'k ei interplanetaire, cardiovasculaire gedachtn
:''in myn eirsens geformuleerd in 't binaire,
:'' 'k ei ôge vo 't vulgaire van uut myn gloazne serre,
:''myn tekstn geevn strôomstôotn van ounderdduusd ampère.

::refrein

:''Ge kômt ier were zoagn met ol onnôzele kout,
:''en under stômme vroagn, lat my grust of 'k komme vroed.
:'' 't e nie omda 'k genioal benne, da je my moet ambeteern,
:''van 'k ben der gildig grust in, wuk goa my dat intresseern.
:''Uh, ik ei 't myne en gy eit 't uwe, 'k rappe luwe,''
:'''k skudde ruwe, lind over ik die duwe,''
:''teegn de steunpiloarn van 't établissement,
:''a 'k mo kanne greitn, want tôn ben 'k ik content.
:''En 't e nie vô 't êen of 't andre, mor ik, ik ben zô goed,
:''ge peist va my 't overtreffn, mo joungne jaggendoet.
:''Zelfs nie in joen drôomn, of ip joenen besten dag,
:'''k zal u 'n bitjen ein van 'k lache were:''
:''hahaha.
:''Domistiek, magnifique, stik antiek
:''ik ben nog mêer potent dan tienduusd volt eletriek.
:''Stômme flik, it veel blik en drinkt vee bier.
:''o je peist van my te pakkn, 'k doag u uut, kôm mor ier.''

::refrein (2x)

[[Categorie: lied van 't Hof Van Commerce]]
