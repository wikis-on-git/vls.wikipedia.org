'''Tim Maeyens''' ([[Brugge]], [[23 ogustus|23 oest]] [[1981]]) is e West-Vlamschn roeier die especialiseerd is in de skiff (oek wel M1x enoemd), ol et 'n oek ol in de M2x (voun duo's) eroeid. 

==Carrière==
Maeyens beguste roein at 'n neegn joar oud wos. At 'n gienk vors lêern in [[Gent]] (bio-ingenieur) is 'n uuteschid me roein omdat 'n olles wulde doen voun ze diplom. Uutendelik is 't achter twi joar were begunn roein en moest 'n ze studie dêels upgeevn voun nem te kunn platsn voun d'[[Olympische Speeln]] van [[2004]] in [[Athene]]. E kuste nem nie platsn, mo krêeg e deliberoasche van 't BOIC, woadeure dat 'n der egliek rochte. Doar ountgoochelde 'n nie, want en oalde de finalle, woarin dat 'n zesdn (en latsn) endigde. Ze doel wos toune voun in 2008 in [[Peking]] beter te doen, etwot die oek elukt is, want doa wos 'n twin, up en oar van de derde plekke.

E dei achter dien race rechtet en uproep voun mêer steun voun 't roein, nie ollêne geld, mor oek omkoaderienge. E zei oek ol drekt dat 'n voun e medaille gienk goan in [[Londn]] in 2012.

Up de weireldkampioenschappn tusschn d'Olympische Speeln van 2004 en 2008 is 'n vierdn, vuufdn en zeevnsn endigd.

==Externe koppelienge==
*[[http://sporza.be/cm/sporza.be/Olympia/roeien/080815_roeien_skiff_mannen Blad van up Sporza.be me 't verslag van de finalle in wôord en beeld.]]  

[[Categorie:Brugge]]

[[nl:Tim Maeyens]]
