In de geschienisse van de [[Nederlan]] en de '''Bourgondische Ertoogn''' e belangrike rolle gespeeld in 't centraliseren van de macht over al de verschillende "provincies". 

==Margareta van Male en Filips de Stoute==
De Bourgondische periode wier voe Vlaandern ingezet met de trouw van d'erfdochter van de Vlamse graaf Lodewijk van Male. Margareta van Male trouwde met [[Filips de Stoute]]. Em was de broere van de Fransche keunink. Margareta en Filips wiern graaf en gravinne in 1384. 

Al in 1386 richtten ze de [[Rekenkamer van Vlaandern]] ip. Diene rekenkamer zat in [[Riesel]], en controleerde de rekeningen van al de Vlamse rekenplichtige ambtenaren. 't Archief van die instellinge is bewaard, en bevat ne schat an informatie voe de geschienisse van zowel 't graafschap Vlaandern, alsook voe de geschienisse van de Nederlan in 't algemeen omdat die instellinge later bevoegd wier voor de centrale Bourgondische instellingen, dus ook buten 't graafschap Vlandern. 

==Jan zonder Vrees==
Ze wiern in 1404 ipgevolgd deur underne zeune [[Jan Zonder Vrees]].

==Filips de Goede==
In 1419 volgde [[Filips de Goede]] zen vader ip. 't Is surtoe onder zien bewind dat de Nederlan in grote mate verenigd wiern. Ie regeerde stief lange, toe dat em in 1467 wier ipgevolgd deur zen zeune [[Karel de Stoute]]. 

==Karel de Stoute==
Em was vreed ambitieus, en sleutelde verder an de centrale instellingen voe de Nederlan, met onder meer in 1743 d'iprichtinge van de [[Grote Raad van Mechelen]]. Dat was vreed tegen 't gedacht van d'onderdaan omdat heel die instellinge bemand wier met gasten die gin Vlams kosten. 

==Maria van Bourgondië==
Achter da Karel in 1477 gesneuveld was in [[Nancy]] in Vrankriek, volgde zen dochter [[Maria van Bourgondië]] em ip. De meistje was mo 19e. In 't begin had ze ferm vele probleem. Eur machtige onderdaan dwongn eur zoverre da ze dienen Grote Raad van Mechelen were afschafte. 

==de Habsburgse dynastie==
Maria trouwde met [[Maximiliaan van Oostenrik]]. Ze was de latste van de Bourgondiërs die regeerde over Vlaanderen. Ze stierf in 1482 achter da ze in Wiendale lelik van eur perd was gestuukt. 't Meisje was mo 25. Eurne zeune [[Filips de Schone]] was nog ne peuter. In zien plekke regeerde de weware Maximiliaan als regent. Achter dat em keizer van 't Heilig Rooms Rijks was geworn, wier Filips de Schone in 1494 meerderjarig verklaard zodanig dat em koste regeren over de Nederlan. Filips en zen zuster Margareta trouwden met de respectivelike dochter en zeune van Isabella, keuneginne van Castilië, en Ferdinand, keunink van Aragon. Deurdat Margareta's vint vroeg gestorven is, en Filips de Schones vrouwe de enigste erfgename wier van die twee troons in Spanje, wier Filips keunink was grote gedeelten van Spanje, Bourgondië en de Nederlan. Met em zien der Nederlan onder de dynastie van de [[Habsburgers]] gekom.
