D''''Abdy van [[Male]]''' noemt eigenluk de Sint-Trudoabdy en ligt langs de Maalsesteenweg up [[Sint-Kruus]] ([[Brugge]]).

== Geschiedenisse ==
[[Ofbeeldienge:Maleslot.JPG|thumb|500px|<Center>Abdy van Male]]

D'abdy begunt als de [[Eekhoutabdy]] (in 't centrum van [[Brugge]], woa da nu St-André es), uut ne groep round ne kluuznoare Everelmus die in 1048 in Brugge toekwom en doa blêef toet dat ie dôod gink in 1060.

In 1146 komt t n klooster vo mann' en vrouw'n. In 1149 goan de vrouw'n ("conversen") noa Odegem ([[Steenbrugge]]) goan weun'n by de kapelle van Sint-Trudo. De Sint-Trudopriorie bluuft nog toet in 1248 een dêel van de Eekhoutabdy. Toen wordt Sint-Trudo zelfstandig, en Usilia es d' êeste abdesse. 

De Geuz'n plunder'n de gebouw'n in Odegem in mei 1580 en steek'n z'in brande.

In 't stad kôpen de zusters 't Staelyzerklôoster an de Nieuwe Gentweg (da lag neffens under refuge up de Garenmarkt).

In november 1796 verjoagen de Franske de zusters uut under abdy. N dêel van under kan in 't [[Begynof]] terechte.

In 1816 goan d'er zeven zusters were noa 't oude rectorshuus an de Nieuwe Gentweg. Doa herleeft d'abdy stilletjesan.

In 1866 sluut'n z' an by de Congregatie van Lateranen.

Achter den [[Êeste Weireldoorloge]] goat 't moeilyk. Up materieel vlak èn ze vele probleem en vanof 1921 zyn d'er gen roeping'n mêe.

Achter de [[Twidden Weireldoorloge]], in 1949, stoat 't woater under an de lipp'n. In 1949 wordt Maria Pollet prioresse. Tegoare met de rector [[Michiel English]] en Dom Filips De Cloedt wordt er gezocht achter uplossing'n.
Jozefa Haeck, prioresse van 't klôoster van het Heilig Graf in Lochem in [[Holland]] pakt de Sint-Trudoabdy up in de Orde van het Heilig Graf.

In moarte 1952 kriegt d'abdy het decreet van de Congregatie der religieuzen te Rome da ze upgenoom wordt in d' Orde van het Heilig Graf, moa met be'oed van under zelfstandigheid.

Vuuf kanunnikessen van Lochem en drie kanunnikessen van Turnhout help'n d'abdy d'er were boov'nup. 
Were deur Dom Filips De Cloedt en E.H. Michiel English kun'n ze verhuuz'n noa 't [[Kastêel van Male]]. 

Adelheid Goedertier wordt prioresse in 1954. Tegoare me Dom Filips en me zuster Paulus Huismans begunt ze an den heropbouw van Moale, als burcht en abdy. In '54 kunn'n ze verhuuz'n.

In 1956 wien'n ze de nieuwe kerke in en oopn'n ze 't gastenverbluuf. De groep groeit toet n dertigtal zusters.

In 1963 es d'êeste professinge in Male. 

In 1975 ountstoat de ‘Associatio van de kapittels der reguliere kanunnikessen van het Heilig Graf'. Vanaf toen begunt er n sterke solidariteit tussen de kapittels. 

In 1978 wordt Paulus Huismans abdesse. De groep begunt an de uutbouw van liturgisch apostoloat. Prof. Ignace de Sutter en poater Marcel Weemaes, Redemptorist, elp'n 't Nederlandstoalige getyd'ngebed up muziek zett'n. 'n Werk van 25 jaar, moa gedoan in 1995.

De gemêenschap groeit toet gemiddeld 35.

In 1984 wordt zuster Kristina Van Wonterghem abdesse gekooz'n. 't Apostolaat van de gastvryheid wordt uutgebouwd. 

In 1996 wordt zuster Johannes Fillet abdesse. 

In 1998 viert d' abdy eure 750ste verjoardag.

In 1999 ountstoat de "Magdalagemeenschap", ne klêne groep van leek'n die up dezelfste maniere leeft lik de zusters.

In 2004 vier'n ze da 't viftig joar geleen es dat 't kastêel van Male 't open uus wierd van de "Reguliere Kanunnikessen
van de Sint-Trudoabdy".

En in 2006 vier'n ze da 't viftig jaar geleen es dat de kerke ingezegend wierd.

In juli 2006 goan d'er drie zusters noa 't centrum van 't stad vo doa de "St-Trudostadsgemeenschap" te vormen.

== Externe koppelienge ==
[http://users.skynet.be/abdijmale/ Webstekke van d'abdy]


[[Categorie: Abdy in West-Vloandern|Male]]
