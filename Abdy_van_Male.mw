D''''Abdie van [[Moale]]''' noemt eigenluk de [[Sint-Trudoabdij]] en ligt langs de Moalsesteenweg up [[Sint-Kruus]] ([[Brugge]]).

== Geschiedenisse ==
[[Image:Maleslot.jpg|thumb|500px|<Center>Abdie van Moale]]

D'abdie begunt als de [[Eekhoutabdie]] (in 't centrum van [[Brugge]], woa da nu St-André es), uut ne groep roend ne kluuznoare Everelmus die in 1048 in Brugge toekwom en doa blêef toet dat ie dôod gink in 1060.

In 1146 komt t n klooster vo mann' en vrouw'n. In 1149 goan de vrouw'n ("conversen") noa Odegem ([[Steenbrugge]]) goan weun'n bie de kapelle van Sint-Trudo. De Sint-Trudopriorie bluuft nog toet in 1248 een dêel van de Eekhoutabdie. Toen wordt Sint-Trudo zelfstandig, en Usilia es d' êeste abdesse. 

De Geuz'n plunder'n de gebouw'n in Odegem in mei 1580 en steek'n z'in brande.

In 't stad kôpen de zusters 't Staelyzerklôoster an de Nieuwe Gentweg (da lag neffens under refuge up de Garenmarkt).

In november 1796 verjoagen de Franske de zusters uut under abdie. N dêel van under kan in 't [[Begienhof]] terechte.

In 1816 goan d'er zeven zusters were noa 't oude rectorshuus an de Nieuwe Gentweg. Doa herleeft d'abdie stilletjesan.

In 1866 sluut'n z' an bie de Congregatie van Lateranen.

Achter den [[Êeste Weireldoorloge]] goat 't moeilik. Up materieel vlak èn ze vele probleem en vanof 1921 zyn d'er gen roeping'n mêe.

Achter de [[Twidden Weireldoorloge]], in 1949, stoat 't woater under an de lipp'n. In 1949 wordt Maria Pollet prioresse. Tegoare met de rector [[Michiel English]] en Dom Filips De Cloedt wordt er gezocht achter uplossing'n.
Jozefa Haeck, prioresse van 't klôoster van het Heilig Graf in Lochem in [[Holland]] pakt de Sint-Trudoabdie up in de Orde van het Heilig Graf.

In moarte 1952 kriegt d'abdie het decreet van de Congregatie der religieuzen te Rome da ze upgenoom wordt in d' Orde van het Heilig Graf, moa met be'oed van under zelfstandigheid.

Vuuf kanunnikessen van Lochem en drie kanunnikessen van Turnhout help'n d'abdie d'er were boov'nup. 
Were deur Dom Filips De Cloedt en E.H. Michiel English kun'n ze verhuuz'n noa de burcht van Moale. 

Adelheid Goedertier wordt prioresse in 1954. Tegoare me Dom Filips en me zuster Paulus Huismans begunt ze an den heropbouw van Moale, als burcht en abdie. In '54 kunn'n ze verhuuz'n.

In 1956 wien'n ze de nieuwe kerke in en oopn'n ze 't gastenverbluuf. De groep groeit toet n dertigtal zusters.

In 1963 es d'êeste professinge in Moale. 

In 1975 oentstoat de ‘Associatio van de kapittels der reguliere kanunnikessen van het Heilig Graf'. Vanaf toen begunt er n sterke solidariteit tussen de kapittels. 

In 1978 wordt Paulus Huismans abdesse. De groep begunt an de uutbouw van liturgisch apostoloat. Prof. Ignace de Sutter en poater Marcel Weemaes, Redemptorist, elp'n 't Nederlandstoalige getied'ngebed up muziek zett'n. 'n Werk van 25 jaar, moa gedoan in 1995.

De gemêenschap groeit toet gemiddeld 35.

In 1984 wordt zuster Kristina Van Wonterghem abdesse gekooz'n. 't Apostolaat van de gastvrieheid wordt uutgebouwd. 

In 1996 wordt zuster Johannes Fillet abdesse. 

In 1998 viert d' abdie eure 750ste verjoardag.

In 1999 oentstoat de "Magdalagemeenschap", ne klêne groep van leek'n die up dezelfste maniere leeft lik de zusters.

In 2004 vier'n ze da 't viftig joar geleen es dat de Burcht van Moale 't open uus wierd van de "Reguliere Kanunnikessen
van de Sint-Trudoabdij".

En in 2006 vier'n ze da 't viftig jaar geleen es dat de kerke ingezegend wierd.

In juli 2006 goan d'er drie zusters noa 't centrum van 't stad vo doa de "St-Trudostadsgemeenschap" te vormen.

== Externe koppelienge ==
[http://users.skynet.be/abdijmale/ Webstekke van d'abdie]


[[Categorie: Abdie in West-Vloandern]]
