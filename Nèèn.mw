{{wiu}}
'Nèèn' zeh je o je nie 't zelfste peist. Je hebrùkt et o je etwa oentkrahtiht. Je kud ook 'nop' zehn, of kortweh 'nè', mo mèèstal word et vervoehd.
== Onvervoehd ==
"Nèèn" in z'n onvervoehde vorme wor nie vele hebrùkt. Over 't algemèn moe'je em vervoehen gelik da j'n werkwoort vervoeht. Ook '[[ja]]', et tegenooverhestelde van 'nèèn', moe je vervoehn. "Nèèn" azo zehn we mèèstal ot er eihenlik gèn vrahe gesteld is. "''Néén, bluft doar of!''" bievoorbeelt.

== Vervoehd ==
Ier e je de vervoehingn van 'nèèn':
{| border="0" cellspacing="3" cellpadding="3" align="center"
! Pursoën
! Ienkelvowt
! Mèrvowt
|- 
| 1ste
| nink
| nèèw
|-
| 2de
| nèèj(e)/nèèg 
| nij(e)
|-
| 3de
| nèèn/nèès/nint
| nèès
|-
|}
De basisrehel is eihentliek simpel: Je hiet j'n antwoord in e zinne. Je nimt et oenderwerp van die zinne, en in die persoën vervoeh je je 'nèèn'.

Een voorbeeldje: De vroahe is "'''Zie je gie zot?'''" 
*Je wil zehn van nèèn.
*Et antwoord zoe zien: "Nèèn, '''ik''' zien nie zot"
*Wien is't er nie zot? ''''IK''''.
*Dus: èèrste persoëne ienkelvowt.
*Je verkort' antwoord is dus: '''Nink'''
Eihentliek trek je dus j'n oentkenninge en e persoënlik voornoamwoord saamn.
:Nink = Nèèn ik
:Nèèg = Nèèn gie
Let trouwes ne kè up voe volgende nuaanse:
*Nèèn, '''ik''' zien nie zot
*'''Nink''', 'k zien nie zot
Et èèste word allèène hebrùkt o't er klemtoone up 'ik' ligt.

Et liekt allemalle vrè simpel, en da ist ook. 't Is allèèn de gewente om et goe te gebrùken terwil je ant klappen ziet. Behinling voln ier assan deur de mande.
Noh e klèèn voorbeeltje voe 't ligt ut te doen:
*E je et ligt ùt gedoan? - Nink!
*Ist ligt ùt? - Nint!

[[Categorie: Toale]]
