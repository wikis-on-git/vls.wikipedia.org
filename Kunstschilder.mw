Ne '''kunstschilder''' is e [[schilder]] die met verve [[schildery]]en makt voe de kunste. Meestal makt em ofbeeldiengn ip e vlakkn ounderground.

==Stromienge==
Bekende kunstschilders wordn meestol ingedeeld volgens ulder maniere van schildern en e bepoalde [[kunststromienge]]. Ne schilder kan ôok in meerdre stromiengn zittn, en dat è dikkers ook te moakn met de periode woa datn in leefde.

De kunstweireld kykt een bitje nere ip modernere en vergangkelikke vormen, die letterlik en figuurlik nie in 't klasssieke koader passen, lik de kryttêkeniengen ip stroate, de graffitiestn en taggers me ulder speitbusse, de bodypainters en de airbrushers ip voituren en camioengs.

==Techniek==
Der zyn verschillnde [[schildertechniek]]n, en der kunn verschillnde schildermaterioalen wordn gebruukt. De klassieke vôorbeeldn zyn [[olieverve]], [[aquarel]] en [[gouache]]. Der wordt recentelik ook vele met [[acryl]] of [[alkyd]] geverfd. Alloam voe te schildern zyn byvoorbeeld [[schilderbustel]]s en paletmessen. Sommigste smytn der letterlik noar.

Schilders teekn ook dikkers, als voorbereidienge voe 't schildery, of in 't schildery zelve.

==Overzicht==
* [[Lyste van Vlamsche kunstschilders]]

[[Categorie:schilderkunste| ]]
[[Categorie:kunstschilder| ]]
[[Categorie:kunstnoare| ]]
