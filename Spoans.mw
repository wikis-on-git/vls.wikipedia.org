[[Ofbeeldienge:Map-Hispanophone World.png|thumb|right|Et Spoans in de weireld]]
Et '''Spoans''' (Spoans: ''español, castellano'') es e [[Romaansche toaln|Romoansche toale]] en achter 't [[Iengels]] en et [[Chinees]] de grotste weireldtoale.

==Sprekers==
Over de hêle weireld èn d'r zo'n 400 miljoen mienschn et Spoans lik moedertoale. De grotste groep (100 miljoen) wunt in [[Mexico]]. In [[Spanje]] zelve, et moederland van de toale, weunn d'r 40 miljoen Spanjoardn.

D'uutsproake van et Spoans in [[Latyns-Amerika]] es behôorlijk anders dan in [[Spanje]]. Omda e toale 't mêest van ol verandert in et land woar da d'oorsproenkelikke sprekers weunn, moetn die veranderiengn dus ontstoan zyn in de 17e-18e eeuwe in Spanje zelve, achter de (Spoansche) veroverienge van [[Amerika]].

==Kenmerkn==
Et Spoans es e Romoansche toale, da wil zeggn dat et ofstamt van et [[Latyn]], de toale die de [[Romeinn]] mègebrocht èn. Z'es dus nauwe verwant an et [[Frans]], [[Italioans]], [[Portugees]] en [[Roemeens]] die ook Latynsche toaln zyn. Deur zyn eilandliggienge verre weg van [[Rome]], boakermat van et [[Latyn]], es 't Latyn minder styf geëvolueerd in vergelykienge mè andere Romoansche toaln. Mo in 't Spoans zyn d'r gin noamvolln mêer.

Spanje eit eeuwnlang bezet gewist deur d'Arabiern. 't Es doamè dat et Spoans veel Aroabische invloedn gekend èt. Zô zyn de mêeste woordn die begunn mè ''al'' – en dat zyn d'r ne heeln oop – van Aroabische ofkomste, lik ''el alcalde'' (burgemeester), ''la alhucema'' (lavendel), ''el almacén'' (magazyn of growoarnuus).

Et Spoans es e styf fonetische toale. Oe je d'uutsproake van de Spoansche letters kent, keun je olle Spoansche woordn goed uutspreekn ook ol verstoa je ze nie. In et Spoans sprik je olle letters van e word kort en dudelik uut woadeure da de toale minder frivool en zangerig overkomt dan et Italioans. Vo die reedn noemn ze 't Spoans soms ôok wel et ''Duuts onder de Romoansche toaln''.

D'eerste tekstn die je Spoans kut noemn, dateern van de negenste-tienste eeuwe.

==Variantn==
[[Ofbeeldienge:Dialectos del castellano en España.png|thumb|right|De variantn van et Spoans]]
*Castilioans ''(el castellano)'' : dat es et officiële Spoans da in de meeste landn buutn Spanje kortweg Spoans genoemd es.
*Cataloans ''(el catalán)'' : d'officiële toale van 
:*[[Catalonië]], de [[Spoansche regio]] in 't noordoostn van Spanje mè [[Barcelona]] lik oofdstee. Zeg noois teegn nen Cataloan dat 'n Spoans sprikt of je voelt em g'affronteerd.
:*[[Andorra]]
:*[[Balearen]], tegoare me 't Castilioans.
*et Galicisch ''(el gallego)'' : et Spoans van de Spoansche regio [[Galicië]]

In Baskenland, da in Spanje en in [[Vrankryk]] ligt, spreekn ze [[Baskisch]] (''el vasco'' of ''el euskera'') moar dat es helegansn gin Spoans. Baskisch es e gevol apart want 't es d'enigste niet-[[Indo-Europees|Indo-Europese]] toale in heel West-Europa. Ze sproakn in die streke ol Baskisch nog voor da de Romeinn d'r woarn.

==Voorbeeld==
*[http://www.mocedades.com/lerestu.htm "Eres tú" (tekst)]
*[http://www.youtube.com/watch?v=mDaeak_FGaA "Eres tú" (clip)]

[[Categorie:Romoansche toale]]
[[Categorie:Spanje]]

[[nl:Spaans]]
