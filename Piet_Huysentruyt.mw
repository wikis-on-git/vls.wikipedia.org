'''Piet Huysentruyt''' es van ôorsprong kok en eigenoare van restorangs, moar es bie het grôte publiek vôorol bekend van zin iptreed'ns als TV-kok ip [[VTM]].

==Restorangouder==
Piet Huysentruyt es begonn'n als kok in een restorang in [[Belgje]], dat achter nen tid een [[Michelin]]sterre oat. In de recentere joarn eit ie een restorang begonn'n in [[Vrankrik]], mêer bepoald in den [[Ardêche]], noar eign zeggn om de drukte in [[Vloandern]] te ontsnappen.
Da restorang èt ie in 2006 were gesloten omdat het een sorte van bedevoartsoord wo gekommn vo Vlamiegn die ip voyaaige woaren in Vrankrik en dat azoa were druk wa gekommn.

==TV-kok==
Piet Huysentruyt kwam nationoal in de bekendheid deur zin programma ''Lekker thuis'', woarin dat ie êest me [[Mimi Smith]] en loater me [[Ilse Demeulemeester]] als assistente in 10 minutjes een hêel gerecht vôorstelde. Loater kwam ton nog ''De perfecte keuken'' en ''SOS Piet'' (ollemoale ip VTM). In ol die programma's es't ie gekend voo een aantal typische uitsproak'n, gelik ''Zieded''.

==Kookboek'n==
Piet Huysentruyt eit een massa kookboek'n geschreevn, een aantal noamn: Kookbijbel, Piet's Pan, Alles in de wok, Hartvriendelijk koken (een boek vul me cholesterolarme recept'n),... Jeit ôok ne website over [http://www.pietskruiden.be kruud'n].

[[Categorie:TV-presentator|H]]
