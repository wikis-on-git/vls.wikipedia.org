'''Piet Huysentruyt''' es van ôorsprong kok en eigenoare van restorangs, moar es bie het grôte publiek vôorol bekend van zin iptreed'ns als TV-kok ip [[VTM]].

==Restorangouder==
Piet Huysentruyt es begonn'n als kok in een restorang in [[Belgje]], dat achter nen tid een [[Michelin]]sterre oat. In de recentere joarn eit ie een restorang begonn'n in [[Vrankrik]], mêer bepoald in den [[Ardêche]], noar eign zeggn om de drukte in [[Vloandern]] te ontsnappen. 

==TV-kok==
Piet Huysentruyt kwam nationoal in de bekendheid deur zin programma ''Lekker thuis'', woarin dat ie êest me [[Mimi Smith]] en loater me [[Ilse Demeulemeester]] als assistente in 10 minutjes een hêel gerecht vôorstelde. Loater kwam ton nog ''De perfecte keuken'' en ''SOS Piet'' (ollemoale ip VTM).

==Kookboeken==
Piet Huysentruyt eit een massa kookboek'n geschreevn, een aantal noamn: Kookbijbel, Piet's Pan, Alles in de wok, Hartvriendelijk koken (een boek vul me cholesterolarme recept'n),... Jeit ôok ne website over [http://www.pietskruiden.be kruud'n].

[[Category:Media]]
