{{streektoale|Kortryks}}
'''Piet Huysentruyt''' ([[7 december]]) es van [[Kuurne|Kuurnse ôorsprong]] (mêer bepoald van [[Sente]]), kok en eigenoare van restorangs, moar es by 't grôte publiek vôorol gekend van zyn iptreedns als TV-kok ip [[VTM]].

==Restorangouder==
Piet volgdige zyn opleidienge in de otelskole Ter Duinen in [[Koksyde]]. Piet Huysentruyt es begunn als kok in een restorang in [[België]], achter 'n endeke oat y t'zyne dat achter nen tyd een [[Michelin]]sterre krêeg. In de recentere joarn eit ie een restorang begunn in [[Vrankryk]], mêer bepoald in den [[Ardêche]], noar eign zeggn om de drukte in [[Vloandern]] te ontsnappen.
Da restorang èt ie in 2006 were gesloten omdat het een sorte van bedevoartsoord wo gekommn vo Vlamiengn die ip voyoaige woaren in Vrankryk en dat azoa were druk wa gekommn.

==TV-kok==
Piet Huysentruyt kwam nationoal in de bekendeid deur zyn programma ''Lekker thuis'', woarin dat ie êest me [[Mimi Smith]] en loater me [[Ilse Demeulemeester]] als assistente in 10 minutjes een hêel gerecht vôorsteldige. Doarachter kwam ton nog ''De perfecte keuken'' en ''SOS Piet'', woarin dat ie geweune minsn gink goan elpn die een bepoald gerecht hêelsan noa de wuppe elptn. Ol die programma's woaren of zyn ip VTM. In die programma's es't ie gekend voo een aantal typiske uutsproakn, gelik ''Zieded?'' (kort West-Vlams vo ''Zie je het?'').  Zyn typiske maniere van doen es me zyne kletsekop ôok ol dan niet e bitje gespeeld te stoan greitn met d'ander minsn in 't programma.

==Kookboekn==
Piet Huysentruyt eit een massa kookboekn geskreevn, een aantal noamn: Kookbijbel, Piet's Pan, Alles in de wok, Hartvriendelijk koken (een boek vul me cholesterolarme receptn),... 

==Externe koppelienge==
* [http://www.pietskruiden.be Zyne website over kruudn].

[[Categorie:TV-presentator|Huysentruyt, Piet]]
[[Categorie:Kuurne]]
[[nl:Piet Huysentruyt]]
