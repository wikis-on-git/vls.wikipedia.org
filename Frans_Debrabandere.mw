'''Frans Debrabandere''' ([[Kuurne]], [[18 meie]] [[1933]]), is een [[West-Vloandern|West-Vlamsche]] [[filoloog]] en schryver. J'is gekend vo zyn boekn over dialectn en noamen.

Je weunt nu in [[Brugge]].
==Studies==
Frans Debrabandere volgde zyn humaniora an 't Sint-Amandscollege van [[Kortryk]] (laureoat 1952). Zyn belangstellinge vo woordn, 't ountstoan , de evolutie en de ounderlinge verbandn, begost in de lessen "taalstudie" in de oogste klassen van de humaniora. De interesse is ton verder gegroeid binst de colleges Middelnederlands, vergelykende sproakkunst van de Indogermoanse toalen, Gotisch, historische sproakkunst van 't Nederlands, Oudoogduuts en Middeloogduuts an den universiteit. Je volgde Germaanse filologie an de [[KU Leuven]]: licentioat (1956), doctoroat (1965).
==Carrière==
*Debrabandere was docent Nederlands en Duuts in 't pedagogisch oger ounderwys van 1958 toet 1994. 
*Van 1983 toet 1984 was 'n oofdmedewerker van 't Nederlands Toalounderwys vo de Nederlandsche Toalunie in [[Den Haag]]. 
*In 1969 wierd 'n lid van de Keuninklikke Commissie vo Toponymie en Dialectologie. Je wierd in 1973 secretoaris van de Vlamsche afdêlinge, en sedert 1985 is 'n secretoaris generoal. 
*Sedert 1970 is Debrabandere lid van de stroatnoamencommissie vo de stad Brugge. 
*In de periode 1972 toet 2000 was 'n lid van de Provincioale Commissie vo Geschiedenisse en Volkskunde. 
*Van 1973 was 'n lid, en van 1979 is 'n oundervôorzitter van de Keuninklikke Commissie van advies vo platsnoamgevinge West-Vloandern. 
*J' is lid van de Provincioale Commissie vo Toale en Letteren sedert 1983. 
*In 1966-67 werkte je mee an de radio over familienoamen vo BRT2 West-Vloandern, en in 1983-85 an toaltips vo BRT1.
*Je was lid van de redactie van Doceo van 1965 toet 1972, oofdredacteur van De Leiegouw sedert 1959, lid van de redactie van Nu Nog van 1976 toet 1979, van Nederlands van Nu sedert 1979, redactielid sedert 1980 en secretoaris sedert 1989 van Brugge die Scone. 
*J' is stichter, secretoaris (van 1958), oundervôorzitter (van 1961), vôorzitter (van 1981) van De Leiegouw uut Kortryk. 
*Debrabandere was bestierslid, secretoaris en (ounder)vôorzitter van 't West-Vlams Verboend van Kringen vo Heemkunde in de periode 1962 toet 1994. 
*Van de Verêniginge Algemêen Nederlands (vôdien VBO) is 'n secretoaris sedert 1963, vôorzitter van de afdêlinge West-Vloandern van 1973 toet 2000, lid van 't oofdbestier sedert 1971, oundervôorzitter sedert 1976, en algemêen vôorzitter in de periode 1979 toet 1998 en sedert 1999. 
*In 1963 was 'n de medestichter van de Vlamsche Verêniginge vo Familiekunde. 
*Van 1993 toet 2006 was 'n vôorzitter van de Road vo Cultuur van de provincie West-Vloandern. 
*Je was lid van de Road van Advies vo 't Vroegmiddelnederlands Woordenboek in Leiden van 1993 toet 2000. 
*Sedert 1995 is 'n medehoofdredacteur van 't Etymologisch Woordenboek van 't Nederlands in Amsterdam. 
*Sedert 2001 is 'n vôorzitter van de begeleidingscommissie vo 't Oudnederlands Woordenboek in Leiden. 
==Publicoaties==
*Kortrijkse persoonsnamen omstreeks 1400 (1958) 
*Studie van de persoonsnamen in de kasselrij Kortrijk 1350-1400 (1970) 
*Van voornaam tot achternaam (1971) 
*Persoonsnamen in het Kortrijkse 1300-1350 (1971) 
*Kortrijkse naamkunde 1200-1300 (1980) 
*Het Kortrijkse dialekt (1986) 
*Verklarend woordenboek van de familienamen in België en Noord-Frankrijk (1993), groundig erziene uutgoave (2003). 
*Kortrijks woordenboek (1999) 
*Wat woorden weten (2000) 
*West-Vlaams etymologisch woordenboek (2002) 
*Mêer of 1000 bydroagen en boekbesprekingen over noamkunde, dialect, etymologie en toalzorg 
*Oost-Vlaams en Zeeuws-Vlaams etymologisch woordenboek (2005) 
==Pryzen==
*Laureoat universitaire wedstryd van de K.U.Leuven (1955-1956) 
*Doctor Dupontprys (1965) 
*Prys vo Toalkunde van de Keuninklikke Vlamsche Academie vo Toal-en Letterkunde (1966) 
*Doctor Jan Graulsprys van de Keuninklikke Academie vo Nederlandsche Toal- en Letterkunde (1979) 
*Visser-Neerlandiaprys (1999) 
*Rheinlandtaler (2001)
[[Categorie:Toale|Debrabandere, Frans]]
[[Categorie:West-Vlamsche schryver|Debrabandere, Frans]]
[[Categorie:Kuurne|Debrabandere, Frans]]
[[Categorie:Brugge|Debrabandere, Frans]]

[[nl:Frans Debrabandere]]
