'''Andrei Tchmil''' ([[22 januoari]] [[1963]] in Khabarovsk (toene Sovjet-Unie, nu Moldoavje)) is vroeger koereur ewist. En is buutn Rus, oek Oekraïener en Moldoavïer ewist. In 1998 is 'n toene Belg ekomn. Voen Belgje etn in Plouay in [[Vrankryk]] bykan 't weireldkampioenschap ewon, juuste vôorn de mete enze nem epakt en Romans Vainsteins (e Let) wos toene weireldkampioen.

Tchmil wos setoe goed atn nie ol te vele oemoge gienk, e wos bykan ossan goed in de Vlamsche koersn, woa datn mêestol êen van de grotste concurtentn wos van [[Johan Museeuw]]. En et de twêe Vlamsche klassiekers de ([[Roende van Vloandern]] en [[Paris-Roubaix]]) ewonn.

In 2002 is 'n estopt achter dat 'n gin contract mi krêeg bie Lotto. En adde ze boovnbêen ebrookn in de [[Driedoagse van De Panne]]. En is toene nog weerekêerd in de [[Roende van Belgje]], woa dat 'n de latsn rit wonne en ezo ze karjeire schône kuste ofsluutn.

Achter datn estopt wos me koersn, is 'n oendermêer ploegleider ewist by [[Chocolade Jacques]]. In 2006 is 'n minister van sport ekomn in Moldoavïe, zoender mei te doen met de verkieziengn.

==Êrelyste==
===Klassiekers===
*Parys-Roubaix (1994)
*[[Parys-Tours]] (1997)
*[[Milaan-San Remo]] (1999)
*Roende van Vloandern (2000)

*Weireldbekerklassement (1999)

===Andern koersn===
*Parys-Bourges
*[[E3 Pris Vloandern]] (2x)
*GP France Ouest Plouay
*Paris-Camembert
*[[Twis deur Vloandern]]
*[[Kuurne-Brussel-Kuurne]] (2x)
*Trofeo Luis Puig

[[Categorie:Belgische coureur|Tchmil Andrei]]

[[de:Andrej Tschmil]]
[[en:Andrei Tchmil]]
[[es:Andrei Tchmil]]
[[fr:Andreï Tchmil]]
[[it:Andrei Tchmil]]
[[nl:Andrei Tchmil]]
