'''Andrei Tchmil''' ([[22 januoari]] [[1963]] in Khabarovsk (toune Sovjet-Unie, nu Moldoavië)) is in 'n tyde koereur ewist. En is buutn Rus, oek Oekraïener en Moldoavïer ewist. In 1998 is 'n toene Belg ekomn. Voen [[België]] et 'n in Plouay in [[Vrankryk]] bykan 't weireldkampioenschap ewonn, juuste vôorn de mete en ze nem epakt en [[Romans Vainsteins]] (e [[Letland|Let]]) kwaam toune weireldkampioen.

Tchmil wos surtout goed at 'n nie ol te vele omoge gienk, e wos bykan ossan goed in de Vlamsche koersn, woa dat 'n mêestol êen van de grotste concurrentn wos van [[Johan Museeuw]]. En et de twêe Vlamsche klassiekers (de [[Rounde van Vloandern]] en [[Paris-Roubaix]]) ewonn.

In 2002 is 'n estopt achter dat 'n gin contract mi krêeg by Lotto. En adde ze boovnbêen ebrookn in de [[Driedoagse van De Panne]]. En is toune nog werekêerd in de [[Rounde van België]], woa dat 'n de latsn rit wonne en ezô ze carrière schône kuste ofsluutn.

Achter dat 'n estopt wos me koersn, is 'n oundermêer ploegleider ewist by [[Chocolade Jacques]]. In 2006 is 'n minister van sport ekommn in Moldoavië, zounder mei te doen met de verkieziengn.

==Êrelyste==
===Klassiekers===
*Parys-Roubaix (1994)
*[[Parys-Tours]] (1997)
*[[Milaan-San Remo]] (1999)
*Rounde van Vloandern (2000)

*Weireldbekerklassement (1999)

===Ander koersn===
*Parys-Bourges
*[[E3 Pris Vloandern]] (2x)
*GP France Ouest Plouay
*Parys-Camembert
*[[Twis deur Vloandern]]
*[[Kuurne-Brussel-Kuurne]] (2x)
*Trofeo Luis Puig

[[Categorie:Belgische coureur|Tchmil Andrei]]

[[da:Andrei Tchmil]]
[[de:Andrej Tschmil]]
[[en:Andrei Tchmil]]
[[es:Andréi Chmil]]
[[fi:Andrei Tšmil]]
[[fr:Andreï Tchmil]]
[[it:Andrej Čmil]]
[[ja:アンドレイ・チミル]]
[[nl:Andrei Tchmil]]
[[no:Andrei Tchmil]]
[[uk:Андрій Чміль]]
