{{beg}}
{{Veranderplat|Wielsbeeks?}}

'''Unilin Groep''' is e spoanploaten- en laminoatimperium uut [[Wielsbeke]]. D'r werk'n mêer of 2300 menschen. De groep is oenderverdêeld in departement'n lik Unilin Decor e Unilin Flooring. Êen van de topmann is Frans De Cock.

== Geschiedenisse ==
* Unilin (Union de lin) is gesticht de 5dn van moarte 1960 deur verschillende [[vlas|vlasmarchangs]] die kapot an 't goan woaren in de joaren viftig. Dat de stichters uut verschillige families kwaamn is ol bezoender, want in [[West-Vloandern]] wos da mêestol 't geval ni. De families Thiers en Van Canneyt woarn de belangrikste takk'n: tope add'n ze 7 van de 22 oprichters. Andere stich'nde families woaren Vanacker en Verbeke en De Cock. 't Startkapitoal wos 28 miljoen oude [[Belgie|Belgsche]] frangs.
* Frans De Cock komt in 1969 bie Unilin. 
* In 1998 oalde Unilin Tivapan binn' ten nadêle va Spano. Da veroal adde e roar kantje omda Thiers en Verstraete die firma add'n opgericht en nu zelve andêelouder woarn va Unilin.
* Vanof de joarn '90 zin der oek vele spanniengn met een andere grôte oendernemersfamilie: [[Beaulieu]]. Beaulieu is eigenoare van Berry Floor en d'r kommn processen tegen Unilin da eigenoare is van concurrent Quick-Step (laminoatvloern). Unilin won.
* In 2005 is Unilin Groep overgekocht deur Mohawk Industries, een [[Amerika|Amerikoanschen]] groep, voe 2220 miljoen euro.

== Externe koppelienge ==
* [http://www.unilin.com Officieeln website]
