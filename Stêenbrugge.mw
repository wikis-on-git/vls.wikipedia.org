[[Ofbeeldienge:Steenbrugge - Heilig Hart en Sint-Philippuskerk 2.jpg|thumb|<center>Hillig-Herte-en-Sint-Philippuskerke in Stêenbrugge]]
[[Ofbeeldienge:sinttrudohoeve.jpg|thumb||<center>Sint-Trudohofstee]]
'''Stêenbrugge''' is e wyk in 't zuudn van [[Assebroeke]], dêelgemêente van [[Brugge]]. 't Zudelik gedêelte van Stêenbrugge ligt in d'agglomeroatie van Brugge moa wel ip 't groundgebied van de gemêente [[Ôostkamp]].

Stêenbrugge wierd vroeger ''Odegem'' genoemd moa sedert 1800 wordt die noame nie mi gebruukt. D'oudste vermeldienge is ''Otinghem'' in 1038. In 1275 wordt de noame ''Stêenbrugge'' vo 't êest vermeld.

==Beziensweirdigheedn==
*De Sint-Pietersabdye, e neogotisch bouwwerk uut 1879, met de parochiekerke Hillig-Herte-en-Sint-Philippus.
*De Sint-Trudohofstee, die vroeger bezit was van de [[Sint-Trudoabdy]]e
*'t Stedelik Brugs Kerkhof, ountstoan ip 't ende van de 18e êeuwe, omdat er vo hygiënische redens nie mi mocht begroavn wordn in de binnstad. 't Is één van d'oudste kerkhoovn van België. D’r liggn e hêel dêel gekende Bruggeliengn begroavn. Ipvallende monumentn zyn de groavn van dichter [[Guido Gezelle]], de beeldhouwers [[Hendrik Pickery|Hendrik en Gustaaf Pickery]] en de neogotische grafkapelle van de Brugse bisschoppn. De markantste groavn zyn angeduud met e klêen stintje met e cyfer.
*'t Kastêel Kevergem, geleegn by 't kanoal Gent-Brugge ip 't groundgebied van Ôostkamp.
*Touristisch wandelpad langs verschillige abdyen ip den oudn [[yzern weg]] (spoorlyne 58 [[Brugge]]-[[Eeklo]]-[[Gent]]). Die lyne wierd in de joarn tjestig van de 19ste êeuwe angeleid. In juni 1863 is de verbiendienge Maldegem – Brugge gerealiseerd. D'r was e [[stoatie]] in Stêenbrugge. In 1959 is de sectie Brugge - Eeklo ipgedoekt vo reizigersverkêer. Tusschn 1962 en 1970 hen ze de spoorn tussen Stêenbrugge en Donk (Maldegem) weggedoan. De verloatn beddienge groeide toe me struukn en kruudn, moa de steedn Brugge en Damme hen ton 't initiatief gepakt vo d'r een educatief wandel-en villopad van te moakn. In 1995 is 't beheer overgepakt deur de provincie en 't krêeg de noame ''Abdyenroute''.
{{commonscat|Stêenbrugge}}

[[Categorie:Brugge]]
[[Categorie: Ôostkamp]]
[[Categorie:Plekke in West-Vloandern]]

[[nl:Steenbrugge (België)]]
