'''Marc Vervenne''' es geboren de [[16 april]] [[1949]] in [[Yper]]. J'es getrouwd met Christine De Roo, en j'èt drie kinders, Hannes, Hilke en Bastiaan.

==Upleidinge==

In 't [[Sint-Aloysiuscollege]] in [[Mêenn|Mêende]] èt ie weetnschappelikke umaniora gevolgd.  Je lêerde doarachter klassieke toaln, filosofie en theologie in 't [[Grôotseminoarie]] van [[Brugge]] van [[1967]] tot [[1973]]. 
Je werkte toen twêe joar in d'industrie en den bouw. In [[1978]] oalde 't ie 'n licentie in theologie an de [[KUL]], den [[universiteit]] van [[Leuven]]. Je wierd doa ôok kandidoat in de bybelse filologie én in d'ôosterse filologie en geschiedenisse. Je specialiseerde hem in d'exegese van den Hebrêeuwsen bybel en de Noordwestsemitische toal- en letterkunde. In [[1986]] wierd ie doctor in de godgelêerdheid.

==Lôopboane==

*In 1978 wierd ie weetnschappelik medewerker an de [[UCL]]. 
*Je combineerde van in 1980 een dêeltydse benoeminge in de faculteit Godgelêerdheid an de KUL met zyn werk an de UCL. 
*Van '83 tot '87 dêeltyds professer an d'ofdêlinge Theologie van 't Centrum vo Kerkelijke Studies in Leuven.
*Vanaf '83 ôok dêeltyds weetnschappelik medewerker an d'Universiteit vo Theologie en Pastoroat in Heerlen (Olland) en d'rachter vultyds universitair docent an dezelfsten unief.
*In '87 es 't ie benoemd tot docent an de faculteit Godgeleerdheid van de KUL. Loater es 't ie benoemd tot ôofddocent (1990), ôogleroare (1992) en geweun ôogleroare (1994). J'es ôok gastôogleroare an den Université Catholique de Kinshasa (Congo) en an de Université Charles-de-Gaulle (Lille III).

==Wetenschappelik onderzoek==

Zyn onderzoek en onderwys zittn in 't gebied van d' Oud-Hebrêeuwse toal- en letterkunde, met surtout de redactiekritiek van d' ‘Historische boeken’ van 't [[Oude Testament]], syntaxis en semantiek van 't Oud-Hebrêeuws en tekstkritiek van den Hebrêeuwsen bybel.

==Beleid==

*Vanaf 1990 wos 't ie academisch secretoaris, en van 1996 tot 2000 decoan van zyn faculteit. 
*In 2000 werd hij vice-rector Humane Wetenschappen. 
*De 24 mei 2005 wierd ie benoemd tot rector van de KUL

==Externe koppelienge==

*[http://www.marcvervenne.be/ Zyn website]

[[Categorie: Weetnschap]]
[[Categorie: Onderwys]]
[[Categorie: Yper]]
