[[Ofbeeldienge:Rome Pantheon.jpg|thumb|right|Et Pantheon van buutn geziene]]
[[Ofbeeldienge:Pantheon oculus.jpg|thumb|right|De koepel van 't Pantheon van binn geziene]]
Et '''Pantheon''' es één van de beroemdste tempels in [[Rome]] uut 'n tyd van 't [[Romeins Ryk]] . Et architecturaal belang ervan es moeilik 't overschattn.

==Functie==
Et Pantheon et gebouwd gewist tusschn 118 en 125 n.C. Veel Romeinse tempels woarn gewyd an één bepoaln god of godinne, moar et Pantheon wos d'r vo olle goodn. Da expliqueert de noame, want ''Pantheon'' komt uut et Grieks en wil zeggn ''gewyd an olle goodn''.

==Upbouw==
't Pantheon es nen [[koepeltempel]] die bestoat uut e [[voorportoal]] en den eigenlikkn tempel.

Up 'n gevel van 't voorportoal stoat ne tekst in grote brounzn letters:<br/>
M.AGRIPPA.L.F.COS.TERTIUM.FECIT<br/>
Da wil zeggn: "Marcus Agrippa, zeune van Lucius, vo 'n derdn kee consul, et et gebouwd". 

't Gebouw et wel gezet gewist binst de regerienge van keizer Hadrianus moa vervieng nen oudern tempel uut 'n tyd van keizer Agrippa. De tempel es helegansn bewoard gewist, wuk da je styf letter tegenkomt by gebouwn uut 'n antiekn tyd.

Et meest upvollende kenmerk van dien tempel es de rounde koepel. Want de meeste Romeinse tempels woarn rechtoekig, dat addn de Romein ofgekeekn van d'Oude Griekn. Dienen koepel, gemakt uut beton en met nen diameiter van moar liefst XXX meiters, wos en styf vooruutstrevende constructie. Achter de vol van et Romeinse Ryk et et tout de 16e eeuwe gedeurd tegen dan ze were zukke constructie te keunn realiseern.

De koepel et en [[caissongewelf]], da wil zeggn da d'r an 'n binnkant van den koepel [[caissons]] of "cassettes" (uutspoariengn) weggeloatn en gewist vo 't geheel lichter te moakn. De caissons kommn klinder na boovn toe, voe de koepel na boovn toe lichter te moakn.

De tempel et gin veinsters. D'enigste openienge es en gat in de koepel woa da zowel de zunne lik de rin binn kut kommn.


[[Ofbeeldienge:Einblick Panorama Pantheon Rom.jpg|700px|Panoramafoto van binn getrokkn]]

[[Categorie:Romeinse architectuur]]
