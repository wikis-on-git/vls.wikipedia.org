Int Werviks spreek'n ze anders dan in Mjeen of Hilwe. En ik keune da weetn want kbenne zelve ne Wervikoan, ossan hewist. Oe da da komt? Ewel, 'k en peinze da da komt omdat Wervik hjelehans ipheslootn zit tusjn miensjn die Frans spreekn, tusjn 't Fransjke en Koomn Belhs (Belgisch Komen). Ken ê listje iphemakt mè en poar versjkiln.

- Olle Wervikoan spreek'n de R uut lik de Fransjke R. Wie da niën doet en es hinne Wervikoan! En lat ze do mo mè lach'n in Mjeende of Hilwe, me verstoan widder mekoar wel hein!

- Olle ofkortiengn endihen ip -tje: 
     kiendje, broktje, boktje, keuntje, bomtje
     (kindje, broekje, boekje, konijntje, boompje)

- Int meervoed endiht bikan olles ip en isse:
     hoens, keuns, muuls, zweens, brooks, hims, books
     (honden, konijnen, muilezels, zwijnen, broeken, hemden, boeken)

- En wuk vind je hidder ier van:
     ballesjiere, kanasjère, kroozn, korwoahn
     (schommel, boekentas, intrest van spaarboekje, kruiwagen)

Bakkendoenie ken se nie uut minen duum hezoohn, tes zuuver Werviks!!

Patrick
