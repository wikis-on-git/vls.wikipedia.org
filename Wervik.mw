{{plat|Werviks}}
{{infobox Belgische hemeente|
|naam=Stad Wervik
|officieel=Wervik
|kaart=[[Image:WervikLocatie.png|250px]]
|kaartbijschrift=lihhinge binnen het arrondissement Ippr<br/> in de provinsje West-Vlaondern
|wapen= 
|vlag=Vlag_Wervik.jpg
|gewest=VLA
|provincie=WVLA
|arrondissement=[[Arrondissement Ippr|Ippr]]
|nb=50°46'
|ol=03°02'
|opp=43,61
|inw=17.607
|mannen=49,58%
|vrouwen=50,42%
|dichtheid=404
|0-17=20,27
|18-64=60,75
|65=18,99
|buitenlanders=3,37
|werkloos=8,06
|postcode=8940<br />8940 
|deelgemeente=Wervik<br />[[Hilwe]]
|burgemeester=Johnny Goos ([[Socialistische Partij Anders|sp.a]])
|bestuur=[[Socialistische Partij Anders|sp.a]], [[CD&V]]
|partijen=[[Socialistische Partij Anders|sp.a]]<br />[[CD&V]]<br />AKTIEF<br />[[VLD]]
|zetels='''25'''<br />12<br />6<br />5<br />2
|netn=056
|web=[http://www.wervik.be/ www.wervik.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}


'''Wervik''' is e stee in West-Vloanderen. D'r weun a peu près 17.500 inweuners. Wervik liht langs de [[Leie]] die de grenze es mè [[Vrankrik|Fransjke]]. An noverkant va de Leie liht de Fransjke hemeente Wervicq-Sud.

== Hesjkiedenisse ==
[[Wervik]] es biekan d'oedste stee van [[Belhie|Belzjik]], z'es in olle hevol oeder dan Toengern. In 1968 èèn ze under 2000-joarih bestoan hevierd, moa in 1992 èèn ze langs de Leie restantn hevondn van e '''Keltische nederzettienge''' van roend '''450 v.C.''' Wervik es dus van Keltiesn oorsproeng da in dien tiede '''Viroviacon''' noemde wuk da wil zehhn <i>plekke van Virovios</i>. Diene Kelt wos verzekers en bekend stamoofd da doa toen wunde. 

De '''Romien''' èèn de Keltische stadsnoame helatiniseerd tot '''Viroviacum''' en z'èèn in Wervik ne '''leherpost''' geïnstalleerd. Tes doamè dat de '''heirweg''' Boulogne-Kassel-Toengern ook langs Wervik liep. Oe z'ant bouwn zien, vin ze noh rehelmoatih restantn van uut dien tied. Sommige hesjkiedkundihn peinz da d'r up de Sint-Moartensplekke ne '''Romeins tempel''' ter ere van undern oorlohshod Mars moe hestoan èèn, moa zeker es da ni.

Wervik kende eur bloeiperiode in de '''Middeleeuwn''' mè de '''Boerhondische ertoohn''':
*ze kreeh toen eur magnifieke '''Sent-Medaarkerke''', z'es ofhewerkt roend 1440. Albrecht en Isabella èèn Wervik in 1608 bezoht en z'èèn hezei dat er in heel Vloanderen hin sjkondere kerke te vin wos;
*d'r was toen ook en bloeiende '''textielindustrie''' en '''textielcommerce'''. 't Bewies doavan es het '''Kuerbouc van Werveke''' uut de XVe eeuwe mè rehlementn (<i>keuren vander draperie</i>) die de wevers moestn volhn. Spitig henoeg liht dien boek nu in Leiden in Olland, sommihste peinzn da Wervikse Calvinisten em èèn mèèhepakt na doa oesse wehtrokkn van ier.

De 16e en 17e eeuwe woarn vo heel uze streke rehelrechte '''rampjoarn''', ook vo Wervik. Deur de vele oorlohen die de Spanjoardn bi uus uutvohtn tehen de Fransjke en tehen d'Ollanders '''viel d'economie stille'''. Wervik èèt toen meer dan e kee in brande hestookn hewist, en veel inweuners sloehn up de vluht. Voorol na Leiden en Haarlem (in Olland) want vele Wervikoan an under '''bekeerd''' tot '''protestant''' of '''calvinist'''.

Doa kwam moa beterienge in mè't '''[http://nl.wikipedia.org/wiki/Vrede_van_Utrecht Verdrah van Utrecht]''' in '''1713'''. An enen kant e hoe zoake want 't wierd ier e stik kalmer, moa an nandern kant vree slicht vo Wervik. Want in da verdrah kwoamn de '''[[Spaanse Nederlanden|Spoansjke Nederlandn]]''' nu toe an d'Oostenriekers, en èèn ze hedecideerd om de hrenze tusjn 't Fransjke en de vanaf nu '''[[Oostenrijkse Nederlanden|Oostenriekse Nederlandn]]''' up de Leie te lehhn. Vlak deur Wervik! 't Noordelik deel (boven de Leie) wierd Oostenrieks, 't zuudelik deel (onder de Leie) gienk vo hoet na 't Fransjke en noemde nu '''Wervicq-Sud'''. In eel Europa zien d'r moa 2 steen die zo letterlijk in twee stikkn zien hedeeld: Wervik en Koomn (Comines), datter vlak neffers liht.

== Toebak ==
De streke stoa bekend voe ze goein [[toebak]]. In Wervik stoat oek 't [[Nationaal Toebakmuseum]]. 

== Bekende Wervikoan ==
*'''Diederik van Gherbode''' (Thierry Gherbode, 13..-1422) wos secretaris, roadhever en verteehnwoordiher (diplomat) eerst van [[Lodewijk van Male|Lodewiek van Moale]], den latstn hroave van Vloanderen, doarachter van de Boerhondische ertoohn [[Filips de Stoute|Filips den Stoetn]] en zienen zeune [[Jan Zonder vrees|Jan Zonder Vreze]]. Die latste twee an veel confjensje in em en èèn em dikkers na Iengeland hesteurd om te hoan negotieern over den oorlohe tusjn Iengeland en Vloanderen-Boergondië wuk da in 1420 resulteerde in e bestand. Zine hrafsteen liht in de hroote kerke van Sent-Medoar.
*'''Jan Buuc''' (XVe) wos ne caféboas uut de vichtiende eeuwe woa dan ze nu noh van koetn. Zien café noemde de "Groote Herberghe". He kut em nu nog teehnkomn want tes ene van de Wervikse reuzn die olle joare ziene toer muh doene binst de braderie ant ende van oehustus.
*'''Jef Demuysere''' (1907 - 1969) wos ne Wervikoansn koereur die in 1934 de koers Milaan-San Remo èèt hewon. Sinsn 1990 oen ze joarliks de <i>Jef Demuysere tocht</i>, dat es ne koers vo wielertoeristn.
*'''Gaston Durnez''' (°1928) es ne bekendn veelziedihen auteur die ol stief vele èèt hepubliceerd. J'èèt ook en hele reke priezn hewon en ni van de minste; z'èèn em zefs noh tot ridder hesleehn.  Je wos ook redacteur bi de hazette [[De Standaard|De Standoard]] tot an zien pensioen in 1992, en je sjkreef ook tekstn vo films lik <i>De Witte van Zichem</i>. Tes olhemeen heweetn dat ne hrootn liefebber es van de Provence, t'è domè datn joarn heleen der na toe es hevruusd.
*'''[[Yves Leterme]]''' (°1960) es sinsn 2004 minister-president van de Vlamsjke Reherienge. Je wunt nu wel in [[Ippr]].
*'''[[Wim Delvoye]]''' (°1965) es ne modern kunstenoare die wèreldbekend es. Da zien en poar van zien stikn datn hemakt èèt:
**j'es voorol bekend herakt mè zien <i>[http://www.cloaca.be/ Cloaca]</i>, ook wel de stroentmachine henoemd omdat je van voorn eetn moe drin kiepern en achter en ende komn der ant ende echte droln uut
**up 't Steenakker in Wervik stoat <i>The Kiss</i>, dat es e standbeeld van twee poarende ertn. D'r klopt en twodde nie oe je 't hoe bekiekt, moa da moe je zelve ne kee hoan uutvisjn
**j'èèt ook ol e poar keers zwiens hetatoeërd, onder andere mè Vladimir Lenin zinen kop. Ze kostn doa in China lik ni mè lachn.

== Werviks ==
Int Werviks spreekn ze anders dan in [[Mjeenn|Meen]] of [[Hilwe]]. Da komt verzekers omdat Wervik elehasn upheslootn liht tusjn miensjn die Frans spreekn noamelik tusjn 't [[Vrankrik|Fransjke]] int zuun en Koomn Belhs (Belgisch Komen) int westn. Ier es e liestje mè en poar versjkiln.

* Olle Wervikoan spreek'n de R uut lik de Fransjke R. Wie da niën doet en es hinne Wervikoan!
* Olle ofkortiengn endihen up -tje: 
     kiendje, broktje, boktje, keuntje, bomtje, uzetje, meistje
     (kindje, broekje, boekje, konijntje, boompje, huisje, meisje)
* Int meervoed endiht bikan olles up en isse:
     keuns, muuls, zweens, brooks, ims, books
     (konijnen, muilezels, zwijnen, broeken, hemden, boeken)
* En bitje Werviksn wordnsjkat:
     ballesjiere, kanasjère, kroozn
     (schommel, boekentas, intrest van spaarboekje)

==Deelhemeentn==
[[Hilwe]] valt oender Wervik.

==Externe koppeliengn==
[http://www.wervik.be Website van Wervik]<br>
[http://www.wervicq-sud.com Website van Wervicq-Sud (F)]<br>
[http://www.nationaaltabaksmuseum.be Nasjonoal Toebakmuseum]<br>
[http://www.viroviacum.be Viroviacum Romanum]<br>
<br>

{{HemeentnWVL}}
[[category:Hemeente in West-Vlaondern]]

[[en:Wervik]]
[[eo:Wervik]]
[[fr:Wervik]]
[[nl:Wervik]]
