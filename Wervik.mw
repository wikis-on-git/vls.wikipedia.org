{{plat|Werviks}}
{{infobox Belgische hemeente|
|naam=Stad Wervik
|officieel=Wervik
|kaart=[[Image:WervikLocatie.png|250px]]
|kaartbijschrift=lihhinge binnen het arrondissement Ippr<br/> in de provinsje West-Vlaondern
|wapen= 
|vlag=Vlag_Wervik.jpg
|gewest=VLA
|provincie=WVLA
|arrondissement=[[Arrondissement Ippr|Ippr]]
|nb=50°46'
|ol=03°02'
|opp=43,61
|inw=17.607
|mannen=49,58%
|vrouwen=50,42%
|dichtheid=404
|0-17=20,27
|18-64=60,75
|65=18,99
|buitenlanders=3,37
|werkloos=8,06
|postcode=8940<br />8940 
|deelgemeente=Wervik<br />[[Hilwe]]
|burgemeester=Johnny Goos ([[Socialistische Partij Anders|sp.a]])
|bestuur=[[Socialistische Partij Anders|sp.a]], [[CD&V]]
|partijen=[[Socialistische Partij Anders|sp.a]]<br />[[CD&V]]<br />AKTIEF<br />[[VLD]]
|zetels='''25'''<br />12<br />6<br />5<br />2
|netn=056
|web=[http://www.wervik.be/ www.wervik.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}


'''Wervik''' is e hemeente in West-Vloanderen. De stad telt om en bi de 17.500 inweuners. Wervik liht langs de [[Leie]] die de hrêze mè Frankrijk makt. An noverkant va de Leie liht de Fransjke hemeente Wervicq-Sud.

== Hesjkiedenisse ==
[[Wervik]] es biekan de oudste stee van [[Belhie|Belzjiek]]: z'èèn in 1968 under 2000 joarih bestoan hevierd. Wervik es van '''Keltiesn oorsproeng''', in dien tied noemde ze noh '''Viroviacon''' wuk da wil zehhn <i>plekke van Virovios</i>. Diene Kelt wos verzekers en bekend stamoofd da doa toen wunde. 

Ook d'oede '''Romien''' woarn doar ol hepassird, rehelmoatih vin ze noh restn van uut dien tied. De Romien èèn van de stadsnoame '''Viroviacum''' hemakt en binst dan ze doa toh woarn èèn z'ook ne heirweh anheleid woa dan ze dikkers noh stikn van were vin.

Wervik kende eur bloeiperiode in de '''Middeleeuwn''' mè de '''Boerhondische ertoohn''':
*ze kreeh toen eur magnifieke '''Sent-Medaarkerke''', z'es ofhewerkt roend 1440. Albrecht en Isabella èèn Wervik in 1608 bezoht en z'èèn hezei dat er in heel Vloanderen hin sjkondere kerke te vin wos;
*d'r was toen ook en bloeiende '''textielindustrie''' en '''textielcommerce'''. 't Bewies doavan es het '''Kuerbouc van Werveke''' uut de XVe eeuwe mè rehlementn (<i>keuren vander draperie</i>) die de wevers moestn volhn. Spitig henoeg liht dien boek nu in Leiden in Olland, sommihste peinzn da Wervikse Calvinisten em èèn mèèhepakt na doa oesse wehtrokkn van ier.

Wervik wos in de Middeleeuwn e stik hrotter dan nu, moa es in '''1713''' deur het '''[http://nl.wikipedia.org/wiki/Vrede_van_Utrecht Verdrah van Utrecht]''' in tween hedeeld. Da verdrah wos nodih want [[Lodewijk XIV]] wos ier en bitje te veel kuusjkienge an 't oen. Z'èèn toen hedecideerd om de Leie lik hrenze te kiezn tussjn Wervik in 't noordn, da deel van de '''Oostenriekse Nederlanden''' gienk uutmoakn, en '''Wervicq-Sud''' in 't zuun da nu vo hoet Frans wierd. In eel Europa zien d'r moa 2 steen die zo letterlijk in twee stikkn zien hedeeld: Wervik en Koomn (Comines), datter vlak neffers liht.

== Toebak ==
De streke stoa bekend voe ze goein [[toebak]]. In Wervik stoat oek 't [[Nationaal Toebakmuseum]]. 

== Bekende Wervikoan ==
*'''Jan Buuc''' (XVe) wos ne caféboas uut de vichtiende eeuwe woa dan ze nu noh van koetn. Zien café noemde de "Groote Herberghe". He kut em nog teehnkomn want tes nu ene van de Wervikse reuzn die ieder joar ziene toer doet.
*'''Jef Demuysere''' (1907 - 1969) wos ne Wervikoansn koereur die in 1934 de koers Milaan-San Remo èèt hewon. Sinsn 1990 oen ze joarliks de <i>Jef Demuysere tocht</i>, dat es ne koers vo wielertoeristn.
*'''[[Wim Delvoye]]''' (°1965) es ne modern kunstenoare die wèreldbekend es. Moa j'es en je bluuft in de eerste plekke ne Wervikoan! En poar van zien stikn datn hemakt èèt:
**j'es voorol bekend herakt mè zien <i>Kloaka</i>, ook wel de stroentmachine henoemd omdat je van voorn eetn moe drin kiepern en achter en ende komn der ant ende echte droln uut
**up 't Steenakker in Wervik stoat <i>The Kiss</i>, dat es e standbeeld van twee poarende ertn. D'r klopt en twodde nie oe je 't hoe bekiekt, moa da moe je zelve ne kee hoan uutvisjn
**j'èèt ook ol e poar keers zwiens hetatoeërd, onder andere mè Vladimir Lenin zinen kop. Ze kostn doa in China lik ni mè lachn.
*'''Yves Leterme''' (°1960) es sinsn 2004 minister-president van de Vlamsjke Reherienge. Je wunt nu wel in [[Ippr]].

== Werviks ==
Int Werviks spreekn ze anders dan in [[Mjeenn|Meen]] of [[Hilwe]]. Da komt verzekers omdat Wervik elehasn upheslootn liht tusjn miensjn die Frans spreekn noamelik tusjn 't [[Vrankrik|Fransjke]] int zuun en Koomn Belhs (Belgisch Komen) int westn. Ier es e liestje mè en poar versjkiln.

* Olle Wervikoan spreek'n de R uut lik de Fransjke R. Wie da niën doet en es hinne Wervikoan!
* Olle ofkortiengn endihen up -tje: 
     kiendje, broktje, boktje, keuntje, bomtje, uzetje, meistje
     (kindje, broekje, boekje, konijntje, boompje, huisje, meisje)
* Int meervoed endiht bikan olles up en isse:
     keuns, muuls, zweens, brooks, ims, books
     (konijnen, muilezels, zwijnen, broeken, hemden, boeken)
* En bitje Werviksn wordnsjkat:
     ballesjiere, kanasjère, kroozn
     (schommel, boekentas, intrest van spaarboekje)

==Deelhemeentn==
[[Hilwe]] valt oender Wervik.

==Externe koppeliengn==
[http://www.wervik.be Website van de hemjènte]</br>
[http://www.nationaaltabaksmuseum.be Nationaal Toebakmuseum]</br>
[http://www.wervicq-sud.com Wervicq-Sud (F)]
<br>
<br>

{{HemeentnWVL}}
[[category:Hemeente in West-Vlaondern]]

[[en:Wervik]]
[[eo:Wervik]]
[[fr:Wervik]]
[[nl:Wervik]]
