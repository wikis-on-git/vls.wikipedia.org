{{plat|Werviks}}
{{infobox Belgische hemeente|
|naam=Stad Wervik
|officieel=Wervik
|kaart=[[Image:WervikLocatie.png|250px]]
|kaartbijschrift=lihhinge binnen het arrondissement Ippr<br/> in de provinsje West-Vlaondern
|wapen= 
|vlag=Vlag_Wervik.jpg
|gewest=VLA
|provincie=WVLA
|arrondissement=[[Arrondissement Ippr|Ippr]]
|nb=50°46'
|ol=03°02'
|opp=43,61
|inw=17.607
|mannen=49,58%
|vrouwen=50,42%
|dichtheid=404
|0-17=20,27
|18-64=60,75
|65=18,99
|buitenlanders=3,37
|werkloos=8,06
|postcode=8940<br />8940 
|deelgemeente=Wervik<br />[[Hilwe]]
|burgemeester=Johnny Goos ([[Socialistische Partij Anders|sp.a]])
|bestuur=[[Socialistische Partij Anders|sp.a]], [[CD&V]]
|partijen=[[Socialistische Partij Anders|sp.a]]<br />[[CD&V]]<br />AKTIEF<br />[[VLD]]
|zetels='''25'''<br />12<br />6<br />5<br />2
|netn=056
|web=[http://www.wervik.be/ www.wervik.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}


'''Wervik''' is e stee in [[West-Vloandern]]. D'r weun a peu près 17.500 inweuners. Wervik ligt langs de [[Leie]] die de grenze es mei 't [[Vrankrik|Franschke]]. An noverkant van de Leie ligt de Franschke gemeente [[Wervicq-Sud]].

== Hesjkiedenisse ==
[[Wervik]] es biekan d'oudste stee van [[Belgje|Belzjik]], z'es in olle gevol ouder dan Toengern. In 1968 ein ze under 2000-joarig bestoan gevierd, moa in 1992 ein ze langs de Leie restant'n gevond'n van e '''Keltische nederzettienge''' van rond 450 v.C. Wervik es dus van Keltischn oorsproeng da in dien tiede <i>Viroviacon</i> noemde wuk da wil zeggn <i>plekke van Virovios</i>. Diene Kelt wos verzekers en bekend stamoofd da doa toen wunde. 

De '''Romeen''' ein de Keltische stadsnoame gelatiniseerd tot <i>Viroviacum</i> en z'èin in Wervik ne legerpost geïnstalleerd. Tes doamei dat de heirweg Boulogne-Kassel-Toengern ook langs Wervik liep. Oe z'ant bouwn zin, vin ze nog dikkers restant'n van uut dienen tid. Sommigste gesjkiedkundign peinz da d'r up de Sint-Moartensplekke ne Romeensn tempel ter ere van undern oorlogsgod Mars moe gestoan ein, moa zeker es da nie.

Het middeleeuwse <i>Werveke</i> kende eur bloeiperiode onder de '''Boergondische ertoogn''':
*ze kreeg toen eur magnifieke Sent-Medaarkerke die ofgewerkt es rond 1440. Albrecht en Isabella ein Wervik in 1608 bezocht en z'ein gezei dat er in heel Vloandern gin schkondere kerke te vin en wos;
*d'r was toen ook en bloeiende textielindustrie en textielcommerce. 't Bewis doavan es et <i>Kuerbouc van Werveke</i> uut de XVe eeuwe mei reglement'n (<i>keuren vander draperie</i>) die de wevers moest'n volgn. Spitig genoeg ligt dienen boek nu in Leid'n in Olland, sommigste peinzn da Wervikse Calvinist'n em ein meigepakt na doa oesse wegtrok'n van ier.

De 16e en 17e eeuwe woarn vo heel uze streke regelrechte rampjoarn, ook vo Wervik. Deur de vele oorlogen die de '''Spanjoarn''' bi uus uutvocht'n tegen de Franschke en tegen d'Ollanders viel d'economie stille. Wervik eit toen meer dan e kee in brande gestook'n gewist, en e groot deel van d'inweuners (rond de 90% !) sloeg up de vlucht. Voorol na Leid'n en Oarlem in Olland want vele Wervikoan an under bekeerd tot protestant of calvinist en woarn ier achtervolgd deur de stif katholieke Spoanschke bezetters.

Doa kwam moa beterienge in mei 't '''[http://nl.wikipedia.org/wiki/Vrede_van_Utrecht Verdrag van Utrecht]''' in 1713. An den enen kant wos da e goe zoake want da eit uze streke vrede gebrocht, moa an den nandern kant vree slicht vo Wervik. Want in da verdrag kwoamn de [[Spaanse Nederlanden|Spoanschke Nederland'n]] nu toe an d''''Oostenrikers''', moa z'ein toen ook gedecideerd om de grenze tusschn 't Franschke en de vanaf nu [[Oostenrijkse Nederlanden|Oostenrikse Nederland'n]] up de Leie te leggn. Vlak deur Wervik! 't Noordelik deel (boven de Leie) es Oostenriks gekomn, 't zudelik deel (onder de Leie) gienk vo goed na 't Franschke en noemde nu '''Wervicq-Sud'''. In eel Europa zin d'r moa 2 steed'n die zo letterlijk in twee stik'n gedeeld zin: Wervik en Koomn (Comines), datter vlak neffers ligt.

== Toebak ==
De streke stoa bekend voe ze goein [[toebak]]. In Wervik stoat ook 't [[Nationaal Toebakmuseum]]. 

== Bekende Wervikoan ==
*'''Diederik van Gherbode''' (Thierry Gherbode, 13..-1422) wos secretaris, roadgever en verteegnwoordiger (diplomat) eerst van [[Lodewijk van Male]], den letst'n groave van Vloandern, doarachter van de Boergondische ertoogn [[Filips de Stoute]] en zinen zeune [[Jan Zonder Vrees]]. Die letste twee an veel confjensje in em en ein em dikkers na Iengeland gesteurd om te goan negotieern over den oorloge tusschn Iengeland en Vloandern-Boergondië wuk da in 1420 resulteerde in e bestand. Zinen grafsteen ligt in de groote kerke van Sent-Medoar.
*'''Jan Buuc''' (XVe) wos ne caféboas uut de vichtiende eeuwe woa dan ze nu nog van kout'n. Zin café noemde de "Groote Herberghe". Ge kut em nu nog teegnkomn want tes ene van de Wervikse reuzn die olle joare zinen toer mug doene binst de braderie ant ende van ogustus.
*'''Jef Demuysere''' (1907 - 1969) wos ne Wervikoaschn koereur die in 1934 de koers Milaan-San Remo eit gewon. Sins'n 1990 oud'n ze joarliks de <i>Jef Demuysere tocht</i>, dat es ne koers vo wielertoerist'n.
*'''Gaston Durnez''' (°1928) es nen bekend'n veelzidigen auteur die ol stif vele eit gepubliceerd. J'eit ook en hele reke prizn gewon en nie van de minste; z'ein em zefs nog tot ridder gesleegn.  Je wos ook redacteur bi de gazette [[De Standaard]] tot an zin pensioen in 1992, en je sjkreef ook tekst'n vo films lik <i>De Witte van Zichem</i>. Tes olgemeen geweet'n dat ne groot'n liefebber es van de Provence, t'è domei dat'n joarn geleen der na toe es gevruusd.
*'''[[Yves Leterme]]''' (°1960) es sins'n 2004 minister-president van de Vlamschke Regerienge. Je wunt nu wel in [[Ippr]].
*[http://www.jandesmarets.com '''Jan Desmarets'''] (°1961) es nen beeldouwer die surtout bronzn beeld'n makt, voorol van mienschn, peird'n en ond'n in bewegienge. Zin beeld'n mankeern dikkers entwodde, z'ein ne poot te letter of d'r es e gat in under oofd. Up de maart van [[Woaregem]] stoat er e groot bronzn peird van em.
*'''[[Wim Delvoye]]''' (°1965) es ne modern kunstenoare die wèreldbekend es. Da zin en poar van zie stik'n dat'n gemakt eit:
**j'es voorol bekend gerakt mei zin <i>[http://www.cloaca.be/ Cloaca]</i>, ook wel de strontmachine genoemd omdat je van voorn eet'n moe drin kiepern en achter en ende komn der an tende echte droln uut
**up 't Steenakker in Wervik stoat <i>The Kiss</i>, dat es e stanbeeld van twee poarende ert'n. D'r klopt en twodde nie oe je 't goe bekikt, moa da moe je zelve ne kee goan uutvisschn
**j'eit ook ol e poar keers zwins getatoeërd, onder andere mei Vladimir Lenin zinen kop. Ze kost'n doa in China lik nie mei lachn.

== Werviks ==
Int Werviks spreek'n z'anders dan in [[Mjeenn|Meen]] of [[Hilwe]]. Da komt verzekers omdat Wervik elegasn upgesloot'n ligt tusschn mienschn die Frans spreek'n noamelik tusschn 't [[Vrankrik|Franschke]] int zuun en Koomn Belgs (Belgisch Komen) int west'n. Ier es e listje mei en poar verschkiln.

* Olle Wervikoan spreek'n de R uut lik de Franschke R. Wie da niën doet en es ginne Wervikoan!
* Ook de 'sjk'-combinoatie es up en top Werviks: <i>"G'eit joe ni sjkone gesjkoorn".</i> 5 km meer na [[Kortrik]] toe es 't ol 'sk', en 5 km meer na [[Ippr]] toe es 't ol 'sch'.
* Olle ofkortiengn endigen up -tje: 
     kiendje, broktje, boktje, keuntje, bomtje, uzetje, meistje
     (kindje, broekje, boekje, konijntje, boompje, huisje, meisje)
* Int meervoed endigt bikan olles up en isse:
     keuns, muuls, zweens, brooks, ims, books
     (konijnen, muilezels, zwijnen, broeken, hemden, boeken)
* En bitje Wervikoaschn word'nsjkat:
     ballesjiere, kanasjère, kroozn
     (schommel, boekentas, intrest van spaarboekje)

==Deelgemeent'n==
[[Hilwe]] valt onder Wervik.

==Externe koppeliengn==
[http://www.wervik.be Website van Wervik]<br>
[http://www.wervicq-sud.com Website van Wervicq-Sud (F)]<br>
[http://www.nationaaltabaksmuseum.be Nasjonoal Toebakmuseum]<br>
[http://www.viroviacum.be Viroviacum Romanum]<br>
<br>

{{HemeentnWVL}}
[[category:Hemeente in West-Vlaondern]]

[[en:Wervik]]
[[eo:Wervik]]
[[fr:Wervik]]
[[nl:Wervik]]
