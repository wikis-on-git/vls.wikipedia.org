De '''Europese Unie''' es een polletiek-economische êenheid van 27 verschillende land'n in [[Europa]]. De Unie es't er gekoomn achter de [[Twêede Weireldoorloge]] om de vrede in Europa te bewoarn, en es geleidelik an utgegroeid tot êen va de belangrikste economische macht'n in de weireld.

==Geschiedenisse==
* Europa, moe van ol dat ge-oorlog en gestook, besloot om mêer soamn te weirken. Ut die intentie es de Europese Unie onstoan bie de ondertêkenienge van et [[Verdrag va Rôme]] ip [[25 moarte]] [[1957]]. Da verdrag wos ondertêkend deur 6 land'n: De 3 [[Benelux]]-land'n ([[Belgje]], [[Olland]] en [[Luxemburg]]),  [[Vrankrik]], [[West-Duutsland]] en [[Itoalje]]. 't Wos gin toeval da die land'n tôpekwaamn, omdat ze in [[1952]] ol de [[Europese Gemêenschap voo Kooln en Stoal]] (EGKS) oan gevormd. Het verdrag va Rôme zorgde in êeste instantie tot de iprichtienge va de '''Europese Economische Gemêenschap''' (EEG), dus de noadruk lag ip de economie
*[[1967]]: Der weird beslist om de drie aparte organisoaties (EEG, EGKS en [[Euratom]]) soamn te voegn en de noame '''Europese Gemêenschapp'n''' (EG) te gebruuk'n.
* In [[1973]] koomn het [[Verêenigd Keunienkriek]], [[Ierland]] en [[Denemark'n]] bie de EEG. [[Nôorweegn]] beslist bie referendum om toch nie mee te doen, noa joarn onderandeln.
*[[1981]]: [[Griek'nland]] komt bie die EG.
*[[1986]]: [[Spanje]] en [[Portugal]] zin de nieuwste leed'n. 
*[[1993]]: In werkieng tredienge van et [[Verdag va Maastricht]], goegekeurd in [[1992]], weird'n de bevoegdheed'n van de EG verder uitgebreid .Vanof ton klapp'n we van de Europese Unie (EU). Êen van de belangrikste beslissingn wos het invoern van een gemêenschappelike munt, en het invoern va een begrôtiengsdiscipline, [[Maastrichtnorm]] genoamd. Die bepoald da een land, om dêel ut te meugn moak'n van de Economische Monetaire Unie (EMU), het begrôtiengstekort nie boovn de 3% van het [[Bruto Binnenlands Product]] mag zin en dat de totoale schuld nie mêer mag bedroagn dan 60% van het [[Bruto Nationoal product]] (BNP).
* [[1995]]: [[Zweed'n]], [[Ôostenrik]], [[Finland]] treed'n toe tot de EU. 
*[[2002]]: Invoerienge van de gemêenschappelike munt, de [[Euro]] in een dêel van de unie. Sommigste landen, gelik het Verêenigd Keunienkriek, doen nie mee.
* Het volln va de [[Meur va Berlin]] in [[1989]] zorgde voo een versnelde toetredienge va nieuwe land'n: in [[2004]] koomn 10 nieuwe land'n bie de EU: [[Estland]], [[Letland]], [[Litouwn]], [[Slowakije]], [[Slovenje]], [[Tsjechje]], [[Hongarije]], [[Pooln]],[[Malta]] en [[Cyprus]].
*[[2007]]: Toetredienge van [[Roemeenje]] en [[Bulgarije]] 


[[Categorie: Polletiek]]
