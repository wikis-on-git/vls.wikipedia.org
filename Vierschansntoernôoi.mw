Het '''Vierschansntoernôoi''' es een toernôoi in het [[Schansspringn]]. 't Es het belangrykste toernôoi van 't joar, en lyk dat de noame zegt goat het deure ip vier verschillende schansn. Het êeste toernôoi ging deure in [[1952]], en sindsdien es't joarlyks gehoud'n, olsan rond de joarwisselienge.

==De vier schansn==
Gelyk gezeit springn de schansspringers ip 4 schansn, en dat in een periode van ongeveer 10 doagn, tussn [[Kestdag]] en [[driekeuniengn]]. Der zin twêe schansn in [[Duutsland]], en twêe in [[Ôostenrik]], en de ''toernee'' gelyk da ze in't Duuts zeggn, es een ideoale gelegeneid om voo een bitje sportieve rivaliteit te zorgn tussn die twêe land'n.
* [[Oberstdorf]] (Duutsland): de ''Schattenbergschanze'': êeste schanse, me een K-punt va 137 meiters
* [[Garmisch-Partenkirchen]] (Duutsland): de ''Grosse Olympiaschanze'', met een K-punt va 115 meiters. Dit es de belangrykste wedstrid van het toernôoi (en dus van het joar). Ie goat oltyd ip [[1 januoari]] deure en es de êenigste schansspringwedstrid die ôok in de land'n die traditioneel gin springers ein bekend es. Voo veel minsn stoat ie gelyk me Nieuwjoarsdag, want ie weirdt traditioneel utgezond'n achter et concer in [[Weenn]].
* [[Innsbrück]] (Ôostenrik): ''Bergiselschanze'', K-punt 120 meiters
* [[Bischofshofen]] (Ôostenrik): ''Paul-Ausserleitner-Schanze'', K-punt 125 meiters

==De wedstrid in 2006-2007==
De wedstrid ging van de joare deure ip [[30 december]] (Oberstdorf, winnoare [[Gregor Schlierenzauer]]), 1 januoari (Garmisch-Partenkirchen, winnoare [[Andreas Kuettel]]) , [[4 januoari]] (Inssbrück, winnoare [[Anders Jacobsen]]), en [[7 januoari]] (Bischofshofen, winnoare Gregor Schlierenzauer). Et eindklassement es gewonn'n deur Anders Jacobsen.

==Puntndêelienge==
De wedstrid'n van het vierschansntoernôoi zin ôok specioal omda de puntendêelienge anders es dan in de andere wedstrid'n. De springers springn in 25 koppelkes en moak'n onderêen ut wie dat er noo de fynalleronde mag. De beste 5 verlYzers weird'n ôok ipgevist en zo koomn we tot 30 dêelnemers in de twêede ronde. 

==Recente winnoars==
Noast de winnoare per schanse, es't er ôok een regelmoatigheidscriterium. Deen die de mêeste puntn gehoald eit over de vier schansn tôope, es eindwinnoare. De latste 10 joarn es het vierschansntoernôoi gewonn deur: 
*2006: [[Janne Ahonen]] ([[Ofbeeldienge:Flag of Finland.svg|20px]]) en [[Jacub Janda]] ([[Ofbeeldienge:Flag of Slovenia.svg|20px]]) , een unicum
*2005: Janne Ahonen ([[Ofbeeldienge:Flag of Finland.svg|20px]]) 
*2004: [[Sigurd Pettersen]] ([[Ofbeeldienge:Flag of Norway.svg|20px]]) 
*2003: Janne Ahonen ([[Ofbeeldienge:Flag of Finland.svg|20px]]) 
*2002: [[Sven Hannawald]] ([[Ofbeeldienge:Flag of Germany.svg|20px]]). De ênigste schansspringer die olle viere de wedstrid'n koste winnn in êen joar. Ie eit er êeuwige roem mee verworvn. 
*2001: [[Adam Malysz]] ([[Ofbeeldienge:Flag of Poland.svg|20px]]) 
*2000: [[Andreas Widhölzl]] ([[Ofbeeldienge:Flag of Austria.svg|20px]]) 
*1999: Janne Ahonen ([[Ofbeeldienge:Flag of Finland.svg|20px]]) 
*1998: [[Kazuyoshi Funaki]] ([[Ofbeeldienge:Flag of Japan.svg|20px]]) 
*1997: [[Primoz Peterka]]

[[Categorie:Schansspringn]]

[[cs:Turné čtyř můstků]]
[[de:Vierschanzentournee]]
[[en:Four Hills Tournament]]
[[et:Nelja hüppemäe turnee]]
[[fi:Keski-Euroopan mäkiviikko]]
[[fr:Tournée des quatre tremplins]]
[[is:Hoppvikan]]
[[it:Tournée dei quattro trampolini]]
[[nl:Vierschansentoernooi]]
[[nn:Hoppveka]]
[[no:Hoppuka]]
[[pl:Turniej Czterech Skoczni]]
[[sl:Turneja štirih skakalnic]]
[[sv:Tysk-österrikiska backhopparveckan]]
