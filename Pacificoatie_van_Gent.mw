De '''Pacificoatie van Gent''' (of ''Bevrediginge van Gent'') is ‘n ip [[8 november]] [[1576]] geslootn overeenkomste tusschn de gewestn [[Olland]] en [[Zêeland]], [[Willem van Oranje]] en under boundgenootn van de reste van de [[Nederlandn]]. 

‘t Vredesverdrag was bekrachtigd ip 7 januoari [[1577]] in [[Brussel]] mè de [[Unie van Brussel]], woa da de Stoatn-Generoal van de Nederlandn verteegnwoordigd woarn. 
== Ofsproakn ==
*De Spoansche troepn moen de [[Nederlandn]] verloatn;
*De Stoatn-Generoal van de Nederlandn meugn ip eign initiatief tegoare kommn en nie ollene ip initiatief van de keunink;
*D’r moet ‘n amnestieregelinge kommn vo d’ipstandelingn;
*D’oude privileges van de weireldlikke en kerkelikke instanties moetn ersteld wordn;
*Nederlandsche edeln zoun moetn instoan vo ‘t besteur van de Nederlandn in plekke van Spanjoards;
*Willem van Oranje zoudt ols regeringsleider in de Nederlandn fungeern neffest de landvoogd;

Deur de interne verdeeldeid (de gewestn Olland en Zêeland bestoundn grootndeels uut calvinistn en d’andere gewestn uut katholiekn) was de godsdienstkwestie nie ipgelost, mo verschoovn no d’eeste vergoaringe van de Stoatn-Generoal. D’r was wel ofgesprookn da tou ton de twêe geloovn neffest makoar mostn bestoan.

De Pacificoatie van Gent was ‘t groot ideoal van Willem van Oranje. Je streefde nor êeneid in de [[Zeventien Provinciën|zeevntien gewestn]] mè vrydom van godsdienst vor iederêen. Uuteindelik was dat ideoal niet oalbaar in de 16e eeuwe.

De Pacificoatie leidde tout de Unie van Brussel.

== Externe koppelinge==
*[http://dutchrevolt.leidenuniv.nl/bronnen/1576%2011%2008%20ned.htm Tekst van de pacificoatie van Gent]
*[http://www.inghist.nl/Onderzoek/Projecten/WVO/Lijsten/ De correspondentie van Willem van Oranje]

[[Categorie:Verdrag]]
[[Categorie:Geschiedenisse van de Lege Landn]]

[[en:Pacification of Ghent]]
[[es:Pacificación de Gante]]
[[nl:Pacificatie van Gent]]
[[pl:Pacyfikacja Gandawska]]
[[sv:Pacifikationen i Gent]]
