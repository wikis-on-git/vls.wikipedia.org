{{plat|Brugs}}

'''Willy Lustenhouwer''', echte name '''Willy Lapouter''', (°[[Sint-Andries]], [[21 oktober]] [[1920]] - †[[Assebroek]], [[13 juni]] [[1994]]) was een [[Brugge|Bruggeling]] die in 't Brugsch zoenk en kluchtn vertelde. 

== Carrière ==
* Willy Lustenhouwer begost mè muziek in 't orkest van den Bruggelink Xavier Geerolf. Achter een tydetjie klaptege tie ook de liedjies an mallekoar. Je begostie zelve sketchen en liedjestekstn te schriev'n.
* In t' begun van de joaren '50 kreeg tie bie Radio [[Kortryk]] e program "Lachen es gezoend" en maktege tie z'n êerste ploatn. Iederêen ken nu nog z'n liedje: ''Zieje van Brugge''. Van ton of schreef tie ol z'n liedjes in 't Brugs en vo de noten werktege tie t'hope mè den accordeonspeler [[Roger Danneels]].
* In de joaren '60 stapte Willy over no de tv en presenteirde toet in 1973 populaire programs lyk ''Eén tegen allen'', ''Waag je kans'' en ''Spel zonder grenzen''. 
* Ip zeker ogenblyk begost ie me n reisburo en ton moest ie stoppn me iptred'ns en televisie.
* Ip 't moment dat ie peisdege vo te stoppen, wilde g'ie nog ene keer e oneman show maken. Deur 't grôot succes zyn d'er nog 9 achter gekom. 
* Willy Lustenhouwer was verliefd ip het Brugs. Je wildege zelfs een Brugs wôordenboek maken, want j'ad ol duzende woorden en gezegden ipgeschrev'n. Jammer genoeg is dat er nôoit van gekom'n. Allén nie van hem, want da Brugsch Woordenboek is loater toch toet stand gekommen.

==Persoanlik leven==

* Willy Lustenhouwer was den derden in een familie van vier joewers van wa dat er weinig gekend is. Z'n Voader was oenderandere een kunstschildere, Guillaume Lapouter, die voral gekend is omdat ie ein van d'einigste is dat ooit een schilderië gemakt eet van één van de 16 meulens, namelik de Dorps meulen, die nog ooit up St- Andries ekki gestoan en. 
* Ot ie 17 joar was olde tjie z'n diploma van schoemakere, mo je was tie tonne ol twi joar up droaj met Xavier Geerolf en azo wierd tie muziekant in platse van schoemakere. Je leirde notenleer en banjo en xylofoon spelen. Olles toawpe miekt ie 612 liedjes over z'n carjeire. 
* In 1950 was tie den geilen eisten vo als Vlamienk en Bruggelienk up te treden up de Frangse tilleviesie.  
* Vor een endedje baated je ook een reisburoo uut. 
* En je deed konstant den tour de Brugge, vo te klappen tegen iederein da mo wilde luustern en babbelen, up zoch achter die oekde café liedjes en uuteindelik stak tie ze ollemolle toawpe in een boek bie name van Café Chantant woarin dan der 249 volksliedjes stoenden dat ie letterlik met d'and upgeschreven aat uut de moend van meirendeels Brugse oekde van dagen. 
* Willy trouwde met Lisette Loose en zaan toawpe een dochtere, Marina Lapouter. 
* Willy aad een oengeloafelikke carjeire mo stierf up 13 Junie in 1994. Je lig begraven up t'kerkhof van ver-Assebroek, azo een vuuf kilometers van de binnenstad dat ie zo geiren zag. Z'n grafstein toogt z'n artieste name lik of damme em oltyd gekend en. 
* Azo een tien joar loatere, in Julie 2004 wierd er een homage g'oeden up de Mart in Brugge ter eire van de fameuse Brugse cabaretier, zangere en presentateur. En up 22-Julie-2004 wierden z'n Weduwe en z'n dochtere oentvangen in't staduus van Brugge deur de tonne Brugse burgemeistere Patrick Moenaert ter eire van die Homage an Willy Lustenhouwer.

==Externe koppelienge==
* [http://members.lycos.nl/Bissegem/En_men_ne_kje.htm "En mèn ne kêe noa Bissegem gewist ...", gezoengn deur Willy Lustenhouwer]

[[Categorie:Kluchtigoard|Lustenhouwer, Willy]]
[[Categorie:TV-presentator|Lustenhouwer, Willy]]
[[Categorie:Brugge|Lustenhouwer, Willy]]
