'''The Ramones''' wos een [[Amerika|Amerikoanschn]] punk-rockgroep. Z'hen vele gastn kun beïnvloen, moa toch en ze noèjs vele ploatn verkocht.

In 1974 kwamn 4 joenge gastn uut Queens [[New York]] tope om muziek te moakn: Joey (zanger), Johnny (gitaar), Dee Dee (bas) e Tommy (drum). Da wos te vulln in de periode van de [[disco]], moa dat wos nunder genre nie. Deed Dee won 'n ièstn die ze zelvn "Ramone" noemde. En ol d'ander dèjn nem achter.De noame Ramone komt eigentlik va [[Paul Mc Cartney]] van [[The Beatles]]: a Mc Cartney in een hotel kwam, gebruuktnde e voalsche noame: Paul Ramone.

In 1976 moakn ze nunder 1ste ploate: ''Ramones''. Nunder stil va muziek is: korte nummers, stief rap en voerol luude speeln. 
Typisch voe nunder is de zinnetjes die ze overol en ossan tusschn smietn: 'Gabba Gabba Hey' e 'Hey Ho, Let's Go'. Op live optreedns begunt de zanger oek ossan mè te zeggn: "1-2-3-4". 

Nunder imago is oek speciaal: z'haddn ollemoale e zwort leern vestje an, nunder hoar wos sliekevet, e ze veroerdnd va gè vinne azze optraadn. 

De groep et dikkers veranderd va opstelling. Marky Ramone gink weg in 't begun va de joarn '80 (e wos mièr droenke of nuchter) en in zie plekke kwam Ritchie. In 1987 goenk Ritchie zelve weg. Op 't moment da Marky stopte mè drinkn muchtnde were kièrn in de groep. In 1989 goenk Deed Dee, die ol de songs schrièf, weg voer e solo-carrière (die ol gèn kantn marcheerde). 

De Ramones stopnde in 1996. 

In 2001 gink Joey Ramone doèd. In 2002 Dee Dee Ramone. In 2004 Johnny Ramone.

[[Category:Muziek]]

[[ca:The Ramones]]
[[cs:Ramones]]
[[da:The Ramones]]
[[de:Ramones]]
[[en:Ramones]]
[[eo:The Ramones]]
[[es:Ramones]]
[[et:Ramones]]
[[fi:Ramones]]
[[fr:The Ramones]]
[[he:ראמונס]]
[[id:Ramones]]
[[it:The Ramones]]
[[ja:ラモーンズ]]
[[lt:The Ramones]]
[[nl:Ramones]]
[[no:The Ramones]]
[[pl:The Ramones]]
[[pt:Ramones]]
[[ru:Ramones]]
[[simple:Ramones]]
[[sk:Ramones]]
[[sl:The Ramones]]
[[sv:The Ramones]]
[[tr:The Ramones]]
