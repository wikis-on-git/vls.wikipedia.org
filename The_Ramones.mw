'''The Ramones''' wos een [[Amerika|Amerikoanschn]] punk-rockgroep. 

== Geschiedenisse ==
In 1974 kwamn 4 joenge gast'n uut Queens [[New York]] tope om muziek te moakn: Joey (zanger), Johnny (gitaar), Dee Dee (bas) e Tommy (drum). Da wos te vulln in de periode van de [[disco]], moa disco wos nunder genre nie. Deed Dee won 'n êest'n die ze zelvn "Ramone" noemde. En ol d'ander dèjn nem achter.De noame Ramone komt eigentlik va [[Paul Mc Cartney]] van [[The Beatles]]: a Mc Cartney in een hotel kwam, gebruuktnde e voalsche noame: Paul Ramone.

In 1976 moakn ze nunder 1ste ploate: ''Ramones''. Nunder stil va muziek is: korte nummers, stief zêre en voerol luude speeln. 

De groep et dikkers veranderd va opstelling. Marky Ramone gink weg in 't begun va de joarn '80 (e wos mêer droenke of nuchter) en in zie plekke kwam Ritchie. In 1987 goenk Ritchie zelve weg. Op 't moment da Marky stopte mè drinkn muchtnde were kièrn in de groep. In 1989 goenk Deed Dee, die ol de songs schrièf, weg voer e solo-carrière (die ol gèn kant'n marcheerde). 

De Ramones stopnde in 1996. Z'hen vele gast'n kun beïnvloen, moa toch en ze nôojs vele ploat'n verkocht. In 2001 gink Joey Ramone dôod. In 2002 Dee Dee Ramone. In 2004 Johnny Ramone.

== Typisch Ramones ==
* Typisch voe nunder is de zinnetjes die ze overol en ossan tusschn smietn: ''Gabba Gabba Hey'' en oek ''Hey Ho, Let's Go''. Op live optreedns begunt de zanger oek ossan mè te zeggn: ''one-two-three-four''. 
* Nunder imago is oek speciaal: z'haddn ollemoale e zwort leern vestje an, nunder hoar wos sliekevet, e ze veroernde va gè vinne azze optraadn.

== Discografie ==
*''Ramones'' (1976, studio)
*''Ramones Leave Home'' (1976, studio)
*''Rocket to Russia'' (1977, studio)
*''Road to Ruin'' (1978?, studio)
*''Rock 'n Roll High School'' (1979, soundtrack)
*''It's Alive'' (1979, live, ollêne in [[Iengeland]])
*''End of the Century'' (1980, studio)
*''Pleasant Dreams'' (1981, studio)
*''Subterranean Jungle'' (1983, studio)
*''Too Tough to Die'' (1984, studio)
*''Animal Boy'' (1986, studio)
*''Halfway to Sanity'' (1987, studio)
*''Ramones Mania'' (1988)
*''Brain Drain'' (1989)
*''Loco Live'' (1992, live)
*''Mondo Bizarro'' (1992, studio)
*''Acid Eaters'' (1994, covers)
*''Adios Amigos'' (1995, studio)
*''We're Outta Here'' (live, nunder latste optreedn)
*''Anthology


== Externe koppelienge ==
* [http://www.flapjackempire.com/ramones/ Mak joen eigen Ramones-noame!]

[[Categorie:Groep ut de Verênigde Stoat'n]]

[[ca:The Ramones]]
[[cs:Ramones]]
[[da:The Ramones]]
[[de:Ramones]]
[[en:Ramones]]
[[eo:The Ramones]]
[[es:Ramones]]
[[et:Ramones]]
[[eu:The Ramones]]
[[fi:Ramones]]
[[fr:The Ramones]]
[[he:ראמונס]]
[[hr:Ramones]]
[[id:Ramones]]
[[it:The Ramones]]
[[ja:ラモーンズ]]
[[lt:The Ramones]]
[[nl:Ramones]]
[[no:The Ramones]]
[[oc:The Ramones]]
[[pl:The Ramones]]
[[pt:Ramones]]
[[ru:Ramones]]
[[simple:Ramones]]
[[sk:Ramones]]
[[sl:The Ramones]]
[[sv:The Ramones]]
[[tr:Ramones]]
