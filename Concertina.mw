De '''concertina''' is e [[muziekinstrument]] die stif trekt up e [[trekzak]]. Juuste lik by de [[trekzak]] bestoat e concertina ut twêe kassn die mi makoar verboundn zyn met e boge. In de kassn zittn der ploatn mi toungsjes up, en up de kassn stoan der ventieln. Oe je e ventiele induwt, bloas je lucht noar e bepoald toungsje.
 
== Types ==
===De Duutsche concertina===
[[Ofbeeldienge:duutscheconcertina.jpg|thumb|Ne Duutsche concertina]]
[[Ofbeeldienge:Iengelscheconcertina.jpg|thumb|Ne Iengelsche Concertina]]
De [[Duutsland|Duutsche]] concertina et de volgende eigenschappn:
* Wisseltônig: duwn en trekkn geevn e verschillige tône vo dezelste knoop.
* Diatonisch: nie ol de nootn kunn espeeld zyn, mor ollêne mo dedie dan in de tôonladder zittn. Dus in ''do grôot'' kuj ollêne mo ''do re mi fa sol la'' en ''si'' speeln, zounder de kruusn.
* De kassn woarn mêestol vierkant.

Bie de Duutsche concertina zyn der ôok dikkersn twêe toungsjes vo dezelste note, woadeure da je e vullere klanke krygt. Uut de Duutsche concertina is loater de [[bandoneong]] ountstoan.

===De Iengelsche concertina===
De [[Verênigd Keunienkryk|Iengelsche]] concertina et de volgende eigenschappn:
* Unisoon: Trekkn en duwn geevn dezelste tône vo dezelste knoop.
* Volledig chromatisch: je kut ol de nootn speeln.
* De kassn woarn mêestol zesoukig, mor der woarn ôok andere vormn.

===De Iengels-Duutsche concertina===
Da woarn wisseltônige, diatonische concertina's die in Iengeland gebouwd zyn. Z'addn de uterlikke kenmerkn van ne Duutsche concertina, mor de inwendige technik van ne Iengelsche concertina. 


[[Categorie:Muziekinstrument]]

[[cs:Koncertina]]
[[da:Concertina]]
[[de:Konzertina]]
[[en:Concertina]]
[[es:Concertina]]
[[fi:Concertina]]
[[fr:Concertina]]
[[he:מפוחית יד]]
[[hy:Կոնցերտին]]
[[it:Concertina]]
[[ja:コンサーティーナ]]
[[nl:Concertina]]
[[nn:Concertina]]
[[pl:Concertina]]
[[ru:Концертина]]
[[sk:Koncertina]]
[[sv:Concertina]]
