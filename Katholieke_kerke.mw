Me de '''Katholieke Kerke''' bedoeln me mêestol de Rooms-Katholieke Kerke.  ''Rooms'' sloat ton ip et feit dat de kerke vanuut [[Rome]] bestierd wordt deur de [[paus]].  ''Katholiek'' is afgeleid uut et Grieks en wil zegn ''olgemêen'' of ''universêel''.  De Katholieke Kerke is de grotste van de kerkn van et [[Christndom]].  De Katholieke kerke beschouwt z'n eign ols de enigstn echte kerke die vôortbouwt ip de lêer van [[Jezus]] en Petrus die deur Jezus angesteld is ols z'n verteegnwoordiger ip eirde.

Neffest de Rooms-Katholieke Kerke ist er ook nog een groep van een 26 kerkn die under ook katholiek noemn, ook de paus ols under gêestelikn leider erkennen, moa der andre ritueeln en leerstelling ip noa oudn.  Vorbildn doa van zyn de Koptisch-Katholieke Kerke of de Oekraïens-Katholieke Kerke.  De Oud-Katholieke Kerke noemt z'n eign ook katholiek, mo zynder erkenn de paus ton were nie ols under leider.

==Externe koppeliengn==
*[http://www.kerknet.be Website van de Katholieke Kerke in Vloandern]

[[Categorie: Christndom]]
