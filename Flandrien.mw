E '''Flandrien''' is een uutdrukking om e [[coureur]] te benoemn die ni kapot te krygn is. En attakeert vamitte datn kut, en e gift nôois op. 

De noame dateert uut de periode van tusschen 'n [[Êestn Weireldoorloge|Êestn]] en 'n [[Twiddn Weireldôorloge|Twiddn Weireldôorlog]]. In dien tyd wost er vele minder ploegtaktiek dan nu, en de coureurs dein mêer nunder goeste. Ze wistn oek miender goed da nu wie dat er vôorn lag of achter lei, en met oevele tydverschil.

De mythe van de Flandrien is styf egroeid deur [[Karel Van Wijnendaele]], 'n oprichter van de [[Roende van Vloandern]]. E schrêef geirn over coureurs van simpeln komaf die grôte kampioen kustn kommn deur vele wilskracht.

De noame sloat eigentlik ollêne op Vlamsche coureurs. Moa nu en ton woarn en zyn d'r oek buutnlanders die deezn titel verdienn mi nunder maniere van koersn.
Kritiese volgers van de koers zeggn da [[Briek Schotte]] de latsn echtn Flandrien wos. Mêer toegeeflikke kykers beschouwn etwien lik [[Johan Museeuw]] oek lik e Flandrien.

== Typiese Flandriens ==
* [[Jef Demuysere]]
* [[Briek Schotte]]

== Gala van de Flandrien ==
't Gala van de Flandrien is een organisoasje van de gazette Het Nieuwsblad. Idder joar verkiezen nunder lezers de bestn coureur van 't sezoen by de nieuweliengn, juniors, beloftn en d'elite.

{{Streektoale|Poperiengs}}
