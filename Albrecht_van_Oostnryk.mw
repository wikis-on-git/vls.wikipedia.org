{{Dynastie|
| ploatje = [[Ofbeeldienge:Peter Paul Rubens 096.jpg|thumb|center|Aartsertog Albrecht van Oostnryk deur [[Peter Paul Rubens]]]]
| noame = Albrecht van Oostnryk
| leevn = 1559-1621
| functie1 = Co-soeverein van de [[Spoansche Nederlandn]] mè [[aartsertoginne Isabella ]]
| periode1 = [[1598]] – 1621
| vôorganger1 = [[Filips II van Spanje|Filips II]]
| ipvolger1 = [[Filips IV van Spanje|Filips IV]]
| functie2 = [[Landvoogd van de Nederlandn|Landvoogd van de Spoansche Nederlandn]]
| periode2 = 1596 – [[1598]]
| vôorganger2 = Pedro Henriquez de Acevedo
| ipvolger2 = [[aartsertoginne Isabella]]
|voader=[[Maximiliaan II]]
|moeder=Maria van Spanje
}}
Aartsertog '''Albrecht van Oostnryk''' VII (Wiener Neustadt, [[15 november]] [[1559]] - [[Brussel]], [[13 juli]] [[1621]]), was [[landvoogd van de Nederlandn|landvoogd van de Spoansche Nederlandn]] van 1596 tout [[1598]]. Ot ’n in [[1598]] trouwde met [[aartsertoginne Isabella]] kreegn ze de [[Lêge Landn]] cadeau van eur voader [[Filips II van Spanje|Filips II]].
==Zyn leevn==
Albrecht was de vuufde zeune van keizer [[Maximiliaan II]] en Maria van Spanje, dochter van [[Karel V van et Illig Roomsche Ryk|Karel V]] en zuster van [[Filips II van Spanje|Filips II]]. Van zyn elf joar verbleeft ‘n an ‘t Spoans of, ounder toezicht van z’n nounkel Filips II. Filips wildeg eest dat ’n an e kerkelikke carrière begost. In 1577, an z’n achttien joar,  wierd ‘n kardinoal en je kreegt de ''Santa Croce in Gerusalemme'' ols titelkerke. Filips II aad em zo gauwe meugelik aartsbisschop van Toledo willn moakn, mo d’n aartsbisschop van dienst, Gaspar de Quiroga, leefdeg vele langer of verwacht. Binst kreeg Albrecht ollene mo lêgere wydingn. J’is noois bisschop of paster gewist, mo z’n clericoale jeugd beïnvloedege z’n maniere van leevn. 
Achter d’annexoatie van Portugal, wierd Albrecht in 1583 d’n eestn ounderkeunink van et keuninkryk en de gebiedn over zêe. Je was mee verantwoordelik vo d’organisoatie van de Spoanschn Armada in 1588 en in 1589 vocht ’n mee teegn d’n Ingelschn teegnanvol ip Lissabon.  
In 1593 riep Filips II em were no Madrid vor e politieke rolle.
==[[Landvoogd van de Nederlandn|Landvoogd van de Spoansche Nederlandn]]==
In 1595, achter d’n dood van z’n oudere broere Ernest, die landvoogd was van de Spoansche Nederlandn, wierd Albrecht angeduud vor em ip te volgn. J’arriveerde d’n elfstn februoari 1596 in Brussel. Z’n eeste prioriteit was van de Spoansche militaire positie in de Lêge Landn t’erstelln, want sedert 1590 an ze nog nie anders gedoan of verliezn teegn [[Olland]], [[Iengeland]] en [[Frankryk]]. Je begost ol goed deur Calais en Ardres van de Fransche te verovern en Hulst van d’Ollanders. Mo z’n succes bleef nie deurn omda Spanje vo de derde ki bankroet was en Albrecht kost zyn troepn nie mi betoaln. In 1597 dee Maurice van Nassau, Prins van Oranje d’ene veroveringe achter d’andere.
==[[Albrecht en Isabella]]==
Filips II zocht e vint vo z’n dochter Isabella. Je koos Albrecht omdat ’n gin andere geschikte kandidoatn vound. Albrecht was e kozyn van Isabella en omdat ‘n kardinoal was most ‘n  toestemminge krygn van de paus. Filips II gaf under de [[Lêge Landn]] cadeau, mo de [[Noordelikke Nederlandn]] anveirdegen de Spoanschn keunink nie mi sedert [[1581]]. 
Van 1598 tout 1621 regeerdn ze soeverein over de [[Spoansche Nederlandn]], mo d’r woarn wel enigste voorwoardn:
*On ze gin kinders kreegn keerdn de Nederlandn were no Spanje 
*eventuele kinders mochtn ollene trouwn mè de goekeuringe van de keunink van Spanje
*eventuele dochters mochtn ollene mo trouwn mè Spoansche prinsn

[[Albrecht en Isabella]] woarn styf enthousiast ountvangn deur de bevolkinge van de Zudelikke Nederlandn en vestigdn under in ’t Paleis ip de Koudnberg in Brussel. Z’aan ook e verbluuf in Mariemont en in Tervuurn, woa dan ze geirn gingn goan joagn.

Ze woarn zot van kunst en under ofschilder was [[Peter Paul Rubens]]. Ze goavn ook ipdrachtn an kunstschilders lik Frans Pourbus de Joungern, Otto van Veen, Jan Brueghel d’n Oudn en Denis van Alsloot. 

In 1605 lietn ze de basiliek in Scherpneuvel bouwn deur architect Cobergher.
==Dood en ipvolginge== 
Olgauwe begost iedereen in te zien dan ze noois gin kinders gingn krygn en in de winter van 1613-1614 kreeg Albrecht serieuze probleemn mè z’n gezoundeid. In meie 1616 wierd er  beslist da [[Filips III van Spanje|Filips III]] em zoudt ipvolgn. Mo Filips III stierf d’n eenendertigstn moarte 1621, nog vo dat Albrecht  loater ‘t zelfste joar stierf. Dus ging d’ipvolginge no  z’n oudste zeune [[Filips IV van Spanje|Filips IV]].
[[Categorie:Landvoogd]]
[[Categorie:Habsburg]]
[[ca:Albert d'Àustria]]
[[de:Albrecht VII. von Österreich]]
[[en:Albert VII, Archduke of Austria]]
[[es:Alberto de Austria]]
[[fr:Albert de Habsbourg (1559-1621)]]
[[it:Alberto d'Austria]]
[[nl:Albrecht van Oostenrijk]]
[[no:Albrecht av Østerrike]]
[[pl:Albrecht VII Habsburg]]
[[pt:Alberto de Áustria]]
[[ru:Альбрехт VII Австрийский]]
[[zh:阿尔布雷希特七世]]
