't '''Lêerproces''' is de ountwikkelienge van 't lêern.

Vanmet da me geboorn zyn lêern me peisn. 't Mêeste da me weetn van de peisprocessn by kinders èn me te dankn an [[Jean Piaget]]. Da wa ne Zwitsersn psycholoog die em doar me bezig ield.
Byst dat'm doar me bezig wa, ed'm zyn theorie ontwikkeld da zegt da de ontwikkelinge van de kindergêest in vier foasn verlôopt.


== De Sensomotorische Foase ==
Dee foase vultrekt eur in de êerste twêe leevnsjoarn van't kind. 't Kind lêerd in dee periode sourtout vele me zyn zintuugn. Ze roakn vanoales an, ze prouvn van oales en nog e twa, ze kiekn noar oales, ze riekn an oales en ze ôorn vanoales. Den beebie begunt vanoales t' erkenn, mo't deurt nog en oalf joar tot e joar tegen da zyn egeugn genoug ontwikkeld es om dee vôorwerpn vo de gêest te oaln an ze der nie zyn. De klêen begunt te beseffn dan de vôorwerpn nog oassan dezelfste vôorwerpn zyn, oal stoan ze ip en andere plekke.

== De Pre-Operationele Foase ==
Dee foase begunt ongeveer an 2 joar en deurt tot't 7ste joar. Byst dee foase ontwikkeld em de toale, de fynne motoriek, et inzich en et egeugn. 

Ze lêern e vôorstellinge te moakn van under plekke in de ruumte. Oa je vroagt an e kind van 4 joar om de weeg van uus noar schoole te beschryvn, goat dien klêen antwoordn me aanwyzingn van de route. (vb. Byst da't me zyn viengr de route tôogt zeg't: Ik goa êest azo, en ton goa'k azo,...) Mo oa je de klêen em e model tôont van 't ebeurchte, goa't em gèn route kunn tôonn. Ne goat dus wel va langst ou mêer dingn goan erkenn zonder dat't ze mout betastn. 't Inzich om t'erkenn oe da nen andern dezelfste dingn ziet es ter wel nog nie. Ne klêen van 5 joar goat oalsan anduudn wa da 't 'm zelve ku zien, oa j' em vroagt wa dat er etwien anders ziet van oal den andern kant. Tot de leeftyd van 6 joar bluuf 't oafankelyk van êen ezichtspuun: da da 't 'm zelve ziet.

Ne klêen vat nog gèn zukke dign lyk oeveelheid en oantal. Oa j' em e glas woatr tôogt en da vôor zyn neuze vergiet in e langer en smoller glas, goat 'm peizn dat er mêer woatr in da ander glas zit dan dat er in 't oorsprounklyk glas zat. Zelfs oal ed't gezien da je der gin extra woatr bygedoan ed.

== De Concreet Operationele Foase ==
Dee foase beguunt an 7 joar en deurt tot 11 joar. Byst dee foase kan 't kind vôorwerpn telln, indêeln in groupn en ordern.

Oa je nen klêen van 5 joar zes peirdebloumn en zes tulpn tôont en vroagt of dan 't er mêer bloumn zyn dan tulpn, goat 't antwoordn dan 't er van oalletwêe eevnvele zyn. De klêen begunt te dutsn oa j' em vroagt of dan de peirdebloumn misschiens gèn bloumn zyn. De klêen besseft dan ze oalletwêe bloumn zyn, mo ze kunn de ehêele group nie overzien en vergelykn me mor e dêel dervan (de bloumn zonder te tulpn). Nu lêern ze de dingn in te dêeln en kunn ze de dingn uuteindelyk rankschikkn.

== De Formeel Operationele Foase ==
Dee foase beguunt an 11 joar en . In dee latste foase lêert de klêen an dingn te peizn die nie in zyn omgevinge vôornkoomn en lêert 't te peizn over zyn eign edachtn. Et lêerd dingn zien die kunn ebeurn en nie nôodzoakelyk moetn ebeurn.

[[Categorie:Psychologie]]

[[ar:تعلم]]
[[ca:Aprenentatge]]
[[cs:Učení]]
[[da:Læring]]
[[de:Lernen]]
[[en:Learning]]
[[eo:Lerno]]
[[es:Aprendizaje]]
[[et:Õppimine]]
[[fa:یادگیری]]
[[fi:Oppiminen]]
[[fr:Apprentissage]]
[[gl:Aprendizaxe]]
[[he:למידה]]
[[hr:Učenje]]
[[id:Belajar]]
[[io:Aprentiseso]]
[[is:Nám]]
[[it:Apprendimento]]
[[ja:学習]]
[[ko:학습]]
[[lt:Mokymasis]]
[[nl:Leren]]
[[no:Læring]]
[[pl:Uczenie się]]
[[pt:Aprendizagem]]
[[qu:Yachaqay]]
[[ru:Обучение]]
[[sh:Učenje]]
[[simple:Learning]]
[[sr:Учење]]
[[sv:Studieteknik]]
[[th:การเรียน]]
[[uk:Навчання]]
[[yi:לערנען]]
[[zh:学习]]
[[zh-yue:學習]]
