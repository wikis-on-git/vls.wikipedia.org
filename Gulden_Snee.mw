De '''Gulden snee''' es een specioale veroudienge tussn twêe getallen. Et weirdt het typevôorbeeld van een armonieuze veroudienge genoemd en es nen êeste kêe beschreevn gewist deur de [[oude Griek'n]], die et getal me Φ aanduudigen.
(In 't Latyn zeggen ze ôok "proportia divina": goddelyke veroudienge)

==Wiskundig==
* In woord'n: de gulden snee verdêelt e lyne in 2 oengelyke dêeln, zôdoanig da de veroudienge van 't klènste toet 't grotste dêel gelyk es an de veroudienge van 't grotste dêel toet 't gehêel.

* De gulden snee es de veroudienge tussn twee getallen woarvôorn da de volgende regel geldt:

K = grôotste getal
k = klêenste getal

K + k / K = K / k

O je da uutrekent me k = 1 komt je tot volgende uutkomste:

K + 1 / K = K / 1

K² - K - 1 = 0

K = 1.618...

* Formule :<math>\varphi = \frac{1+\sqrt{5}}{2} \approx 1,6180339887499...</math>



* Een andere merkwoardigheid van het getal es dat et gelik es an 
:<math>\varphi = \sqrt{1+\sqrt{1+\sqrt{1+\sqrt{...}}}}</math>

==De gulden snee in de natuur==
[[Pythagoras]] oat vastegestel da die armonieuze veroudienge vele vôorkomt in de natuur. een antal vôorbeeld'n:
*de oanzichte va minsn zit vul me de gulden snee: zô es de veroudienge tussn de afstand van het puntje van uw neuze tot an de kinne en tot an de lyne van de ôogn een gulden snede.
*de minselyke ôor es ipgebouwd volgens de gulden snee
*Zelfs [[DNA]] es ipgebouwd volgns de gulden snee
*de lengte van et and stoat in veroudienge tot de onderoarm
*...

Omda de gulden snee overol zit in de natuur, zyn der minsn die beweirn da ze onbewust oes gevoel voo schôoneid bepoald. Volgens die theorie voldoen minsn die olgemêen als snel gezien zin mêer an de gulden snee dan lêlyke minsn.

==De gulden snee in de kunst en architectuur==
De gulden snee wos ol gekend by de Egyptenoarn en Grieken. Zo zin de pyramied'n ipgebouwd volgens de gulden snee, en es de veroudienge ôok were te vind'n in het [[Parthenon]]. In de [[Renaissance]] eit vôorol [[Leonardo Da Vinci]] de gulden snee gebruukt: in et [[latste avondmoal]] zit et vul me de veroudienge. In zyn weireldberoemde schildery van de mins en in de [[Mona Lisa]] kwam de gulden snee vôorn. Ôok mêer recente artiest'n, gelik [[Georges Pierre Seurat]] gebruukten de snee in udder schilderien. [[Salvador Dali]] eit in zyn [[Sacrament van et latste oavendmoal 't zelfde principe toegepast.

[[Categorie: Wiskunde]]
