[[Ofbeeldienge:CentralDogma1970.gif|thumb|right|400px|schemoatische vôorstellienge van et centraal dogma]]

Et '''centraal dogma''' van de moleculaire biologie es de basiswet die de overdracht va informoatie in biologische systeimn beschryft. 't Es nen êeste kêe uutgesprookn deur [[Francis Crick]] in [[1958]].

==Originele vorm==
In zyn originele vorm zegt et dogma da de informatie in een celle sequentieel gebeurd en in een bepoalde richtienge en da de andere richtienge nie kan. Kort gezei goat de strôom als volgt: [[DNA]] -> [[mRNA]] -> [[proteëne]].

===Replicoatie===
DNA weird verdubbeld deur een proces [[replicoatie]] genoamd. Doarbie weird er nieuw DNA gevormd.

===Transcriptie===
DNA weird in de [[celkern]] ofgeleezn en vormt mRNA. Da mRNA weird buut'n de celkern getransporteerd.

===Transloatie===
mRNA weird vertoald in proteïnen ter ôogte van de [[ribosoomn]].

==Loatere anvulliengn==
In loatere joarn es't duudelyk gekoomn da, oloewel de drie boovnstoande richtiengn olgemêen geldig zyn, er nog specioale vormn zyn van informatieoverdracht:
*'''reverse transcriptie''': doarbie weird RNA overgeschreevn tot DNA. [[Retrovirussn]], gelyk [[HIV]] gebruuk'n da mechanisme om un RNA omme te zett'n in  DNA in de gastcelln.
*'''RNA replicatie''': RNA weird ommegezet tot RNA, en proces da sommige [[RNA virussn]] gebruuk'n.
*'''Directe vertoalienge va DNA noo proteïne''': een proces die meugelik es in specifieke experiment'n

[[Categorie: Biologie]]
