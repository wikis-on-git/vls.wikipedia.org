[[Ofbeeldienge:The Treaty of Utrecht.jpg|thumb|right|350px|D'eeste edisje van et Verdrag van Utrecht, 1713, gedrukt in 't Ingels, Spoans en Latyn.]]
De '''Vrede van Utrecht''' wos e vedrag tusschn [[Vrankryk]], [[Spanje]], [[Ingeland]], et [[Illig Rôoms Ryk]], de [[Verenigde Provinciën]] en Savoye. Et wos up [[11 april]] [[1713]] oundertekend in d'Ollandsche stee [[Utrecht]] en makte en ende an de [[Spoansche Successieoorlog]] die begunn wos in [[1702]].

==Anleidienge==
In [[1711]] gienk keizer [[Jozef I van et Illig Roomsche Ryk|Jozef I]], aartsertog van Oostnryk, dood. Je wos upgevolgd deur zyn broere [[Karel VI van et Illig Roomsche Ryk|Karel VI]]. Vo te belettn da Karel VI ook keunienk van [[Spanje]] zou kommn en zo en enorm groot ryk zou krygn, begostn d'[[Ingeland|Ingelsche]] mè ounderandeliengn. Da resulteerde in de Vrede van Utrecht.

==Compromis==
De partyen kwoamn overeen:

# [[Filips V van Spanje|Filips V]] (van Anjou) kwam keunink van Spanje, en kreeg zo de Spoansche moa nie de Fransche krone
# Karel VI van Oostnryk kreeg Spanje nie, moa ter compensoasje kreeg ie wel de [[Zudelikke Nederlandn]] en de provinsjes Miloan, Noapels en Sardinië
# Ingeland kreeg [[Gibraltar]] en kreeg zo controle up de toegang tout de [[Middellandsche Zee]]
# de Verenigde Provinciën verloorn under overwichte up zee en moestn under ansproakn up de Zudelikke Nederlandn loatn volln. Ze mochtn wel garnizoenn  placeern in acht steejn van de Zudelikke Nederlandn, vo under te verdedigen teegn de Fransche. Die [[barrièresteejn]] woarn [[Veurne]], [[Yper]], [[Mêende]], [[Doornik]], [[Bergen (stee)|Bergen]], [[Charleroi]], [[Noamn (stee)|Noamn]] en [[Gent]]. De deur oorloogn verzwakte Zudelikke Nederlandn woarn dus ne militairn buffer gekommn tusschn de keizer en de republieke.

[[Categorie:Verdrag]]
[[Categorie:Geschiedenisse van de Lege Landn]]

[[ar:معاهدة أوترخت]]
[[ca:Tractat d'Utrecht]]
[[de:Friede von Utrecht]]
[[en:Treaty of Utrecht]]
[[eo:Traktato de Utrecht]]
[[es:Tratado de Utrecht]]
[[fr:Traités d'Utrecht (1713)]]
[[gl:Tratado de Utrecht]]
[[he:הסכם אוטרכט]]
[[id:Perjanjian Utrecht]]
[[it:Trattato di Utrecht]]
[[ja:ユトレヒト条約]]
[[ko:위트레흐트 조약]]
[[lt:Utrechto sutartis]]
[[nl:Vrede van Utrecht (1713)]]
[[no:Freden i Utrecht]]
[[pl:Pokój utrechcki 1713]]
[[pt:Tratado de Utrecht]]
[[sk:Utrechtský mier]]
[[sr:Споразум у Утрехту]]
[[uk:Утрехтський мир]]
[[zh:烏得勒支和約]]
