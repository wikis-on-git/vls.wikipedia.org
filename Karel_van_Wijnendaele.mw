'''Karel ''"Koarle"'' van Wijnendaele''' ([[Toeroet]], [[16 november]] [[1882]] - [[Deinze]], [[20 december]] [[1961]]) was een sportjournalist en den iprichtr van de [[Roende van Vloandern]].

Karel Van Wijnendaele wier geboorn in [[1882]] in [[Wyndoale]] by [[Toeroet]] ounder de noame ''Karel Steyaert'' ols vuuvden in de reke van 15 kienders. Ip zyn 14ste moest ie ol goan werkn. Je probeerde vanolles en zelfs [[coureur]], de sport die hèèl ze leven zun passie zoe wordn.  Je was stief goed me zyn penne en je schreef vo verschillende gazetten, ounder andre over koersen.

In september [[1912]] wier de gazette ''De Sportwereld'' ipgericht, wo da Karl Van Wijnendaele ook journalist by was.  Utendelik wiert ie in 1931 zelfs eigenoare van de gazette.  Je wier deur iederêen in [[Vloandern]] geleezn vo de prachtige maniere worip dat ie over koersen schryft.  Sommigste noemn em zelfs de nieuwe [[Conscience]] omdat ie de Vlamse coureurs zo eldaftig kost portreteern. Je zoe zelfs den uutviender zyn van et woord '[[Flandrien]]'.  Ook os De Sportwereld in 1939 deur Het Nieuwsblad overgepakt wier bleeft ie oofd van de sport.  Je vount et koersen een maniere vo de Vlamsche ountvoogdinge 't oundersteun.

In [[1913]] organisêrdet ie den èèste Roende van Vloandrn.  De koers moest van de zelfst' allure zyn lik de Fransche klassiekers.  Ze gienk over 330 km, passèrde de vornamste Vlamse steedn en de Vlamse 'bergn'.  Den èèste winnoare was Paul Deman, die 't joar doarip Bourdeaux-Parys woen. 

Karel Van Wijnendaele stierft ost ie 79 joar oed was in december 1961. In de zomer van da joar aat ie nog de [[Roende van Frankryk]] meegevolgd. 

[[Categorie: West-Vlamsche journalist|V]]
