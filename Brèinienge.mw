{{infobox Belgische gemêente|
|naam=Gemeente Brênienge
|officieel=Bredene
|kaart=[[Ofbeeldienge:MnpBredeneLocation.png|250px]]
|kaartbijschrift=Liggienge binnen het arrondissement Ostende<br/> in de provinsje West-Vloandern
|wapen=Bredene.jpg
|vlag= 
|gewest=VLA
|provincie=WVLA
|arrondissement=[[Arrondissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Brênienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[Vlaams Belang]]
|zetels='''25'''<br />17<br />5<br />3
|netn=
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Brênienge''' (Nederlands: ''Bredene'') is e [[België|Belgische]] gemêente. 't Ligt tusschen [[Ostende]], [[Klemskerke]] (e dêel van [[D'n Oane]]) en [[Oednburg]]. 't Is 't ênigste pleksje in hèèl Belgje woa dat er e naktstrange is da legaal is. D'r weunen a-peu-près 15.000 menschen, zoender toeristen. In Brênienge is ter e dyk tusschen de Twins en de vismyne (mo j'is wè goe weggestookn), en d'r zyn ook schone duunn. 

In Brênienge Duunn is ter een oud visscherskapelletje en de kerke van 't dorp è schone oude kerkemeubels van de joaren zestienoenderd. De woatertorre mag ook gezien wordn.
De bekendste inweuner is [[Staf Versluys]], die spytig genoeg e poar joar geleen veroengelukt is. O't slecht were is ku je noa de kunstgalerië van de schilder [[Anto Diez]] goan.  Z'én nu ook (nog nie lange) een soorte zale woa dat er vanalles te doen is: 't Staf Versluyscentrum. 

== Polletiek ==
De burgemêester is [[Willy Vanhooren]], en 't is e sos.  Je zit ie al van in de joaren tsjeventig in de polletiek.  Willy ry gèren mê ze velo en j'et al e poar kêren kampioen van Belgje gewist by de polletiekers.  Je goat ook alle joare met e bendje de Mont Ventoux in Vrankryk goan beklemmn.  

Van ol de stemmn (in 2006) en de [[SP.a|sossen]] der 58,1 %; de [[CD&V|kalloten]] 18,4 %; 't [[Vlaams Belang]] 12,6 %; de [[VLD|liberaaln]] 5,4 %; 't Kartel van [[Groen!|de groenn]] mê [[Spirit]] 4,6; en Vital 0,7 %.
De sossen èn ook nog e Vlamsche Volksvertegenwoordiger in 't Vlams Parlement, die in Brênienge weunt, Jacky Maes. Je zit ie ook al joaren in de polletiek.  J'is ook (zesde) scheepn van financies en voorzitter van 't O.C.M.W. Juuste gelik z'n moat de burgemêester et'n ook e board. Vroeger zein ze teegn Jacky en Willy: "de twi boardn". 

Den êeste scheepn is nu Jacques Deroo.  Da's die keirel die vroeger oltyd de menschen voe niet no 't stad voerde met oedjoarsaavnd en j'èt ie ook e soorte van e televiesjepost op 't internet, TV-Brênienge.  Je ziet em overaal mê ze kamera.  J'is ie scheepn van oopnboare werkn en ook van oenderwys, kultuur, biblioteek, toeristezakes, oentwikkeliengssamenwerkienge en otonoom gemeentebedryf (A.G.B.). By de nieuwe kiezinge aatn ie dudelik de mêeste voekeurstemmn. 
 
De twidde scheepn is Steve Vandenberghe. Da's e joenge gast die in 't oenderwys stoat en j'is ie scheepn van ruumtelikke ordenienge, stedebouw, personil, ekonomie, bevolkienge en burgerlikke stand. Volges da't schynt zoetn ie de volgendn burgemêester wordn.

De derde scheepn is Doris Vermoortel, die in de ziekeboend werkt. Ze was zy vodien voorzitter van 't O.C.M.W.  Nu is ze scheepn van sociale zakes en uusvestienge.

De volgenden is Erwin Feys, de scheepn van milieu, verzekeriengn, kerkfabriekn, vryzinnige centra, reddiengsdienst, consesjes en bêestezakes. Je was ie vroeger facteur en j'èt ook nog e kreimerie oopngoedn in de Dune.  

De vuufde scheepn is Kristien Vanmullem. Z'is zy scheepn van joenge gastn, wykroadn, rekrejoasje en sportzakes.

De voorzitter van de gemêenteroad is Eddy Gryson. J'is ie bankdirekteur in Den Oane.  

De secretoaris van de gemêente Brênienge is Yannick Wittevrongel, e joenge gast. Je was ie vroeger sociaal assistent van de gemêente.  

De secretoaris van 't O.C.M.W. is Jan Eerebout. Zyn voader èt ook nog e tydetje burgemêester van Brênienge gewist, da was Roger Eerebout van de kalloten.

Commisories van de poliesjes is Erik Van Parys, geloof et of nie mo j'èt ie ook e board, misschiens kun ze vanof nu dus klap'n van de drie boarden!

Nog e bekende Breningenoare buutn dien die ieroender stoat is Blote Betsy, dadde is e standbeeld opt duneplingsje, en je meug drie kis roadn, z'èt ook e board!!! mo wel nie an eur oazichte!

==Bekende Brêniengoars==
* [[Staf Versluys]]: verkoozn tot Brênoare van de êeuwe.
* [[Piv Huvluv]]: kluchtigoard

== Externe koppelienge==
*[http://www.bredene.be Website gemèènte Brênienge]

{{GemêentnWVL}}
[[Categorie:Gemêente in West-Vloandern]]
[[Categorie:Plekke in West-Vloandern]]
[[Categorie:Brênienge]]

[[als:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[nl:Bredene]]
[[no:Bredene]]
[[pt:Bredene]]
[[vo:Bredene]]
