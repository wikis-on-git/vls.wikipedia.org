[[Image:Col01.jpg|frame|right|De Willy]]

==Algemjin==

Breênienge ligt tusschen [[Ostende]], [[Klèmskerke]]( deil van [[D'n Aone]]) en [[Oednburh]]. Tis tènigste pleksje i hèèl Bèlgje datter e naktstrand is die lehaal is, mo tzit wel vul me leiluke oede menschen. Tweunen a-peu-près 15 000 menschen, zoender toeristen. Kwa toerisme ister ni vele da et wèèrd is voe te zien. In Breênienge ister e diek tusschen de Twins en de vismienne (mo jis wè hoe wehhestookn), en dur zien ook sjchone dunn. 
In Breênienge Dunn èster un oet vissjcherskappèlutje en de kèrke vant dorp è sjchone oede kerkemeubels van du jaoren zèstienoedert. De waotertorre mag ook geziên wordn.
De bekendste inweuner is Staf Versluus, die spietig genoeg e paor jaor heleen vuroenggelukt is, ot slecht were is kuje nao de kunstgalurieje van de sjchilder Anton Diez gaon.  Z'én nu ook (nog nie lange) een soorte zale woa dat er vanalles te doen is : 't Staf Versluuscentrum.  Peter Creeve (je wit wè den oede foetballist van Beevern en de Klup)is doar e bitje de boas.  

== Polietiek ==
De burhemèèster is Willy Vanhooren, en tis e sos.  Je zit ie al van in de joaren tsjeventeg in de polietiek.  Willy rie gèren mê ze velo en j'ed al e poar keiren kampiejoen van Belhie gewist bij de poletiekers.  Je god ook alle joare med e bendje de Mont Ventoux in Frankriek gon beklemn.  
Van ol de stemn (in 2000) en de [[SP.a|sossen]] der 58,5 %; de [[CD&V|kalloten]] 16,4 %; de [[VLD|liberaaln]] 8,4 %; de V.O.B. (vraag me ni wuk dat da is) 8,1 %; tBlok (nu tBelang) 7,8 %; en Vital 0,8 %.
De sossen én ook nog e Vlamsche Volksverteegenwoorduger (ein die in 't Vlams Parlement zit dus)die in Breênienge weunt, Zjakie Moas.  Juste gelik Willy zittn ie al joaren in de polietiek.  J'is ook scheepm van geld en sjesjale zaakes en noh e heile deil diengn.  Just gelik ze moat de burhemèèster ett'n ook e board.  Vroeher zein ze teegn Zjakie en Willy : "de twê boardn". Wien dat er doar ook in 't scheepmkolleezje zit, is Stief Vandeberhe.  Da's e joenge gast die in 't oenderwies stoat en j'is ie scheepm van kienderzaakes, wiekroan en kultuur.  Ton ej ook nog Zjaak Deroo.  Da's die keirel die vroeher oltied de menschen voe niet no 't stad voerde med oedjoarsaaved en j'èd ie ook e soorte van e tilleviesjepost op tinternet, TV-Breênienge.  Je zied em overaal mê ze kamera.  J'is ie scheepm van alles da me de bouw te maakn ét en ook van oenderwies. De volhenden is Irwien Fijs, de scheepm van sportzaakes en van 't mieljeu. Je was ie vroeger facteur.  De vuufde scheepm is Liejonil Kliebow, je wit wé die gast die op 't strange an den Astried ieskreims en teusjes verkopt.  'Sparreklemmer' is ze laptjesname.   J'is ie scheepm van toeristezaakes.  De sikketoares van de gemeinte Breênienge is Janniek Wittevroengel, e joenge gast (alli how, gin oedn) met e diezaajnbrilletje.  Je was ie vroeger sjesjaal assistent van de gemeinte.  
In 't Oossee-imwee zien't ook de sossen die an de macht zien.  De voorzitter is Dories Vermoortel, e klein madamtje dad in de ziekeboend werkt.  De sikketoares van 't Oossee-imwee is Jan Eireboet. Zien voader èd ook nog e tiedetje burhemèèster van Breênienge gewist, da was Rezjee Eireboet van de kalloten.

== Externen droad ==
[http://www.bredene.be Website gemèènte Breênienge]

{{HemeentnWVL}}
[[Category:Hemeente in West-Vlaondern]]
