{{Plat|Brèiniengs}}

{{infobox Belgische gemêente|
|naam=Gemeente Brèinienge
|officieel=Bredene
|kaart=[[Ofbeeldienge:MnpBredeneLocation.png|250px]]
|kaartbijschrift=Liggienge binn 't arroundissement Ostende<br/> in de provinsje West-Vloandern
|wapen=Bredene.jpg
|vlag=Bredenevlag.gif
|gewest=VLA
|provincie=WVLA
|arroundissement=[[Arroundissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Brèinienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[Vlaams Belang]]
|zetels='''25'''<br />17<br />5<br />3
|netn=059
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Brèinienge''' (Nederlands: ''Bredene'') is e [[België|Belgische]] gemèinte. 't Ligt tusschen [[Ostende (stad)|Ostende]], [[Klemskerke]] (e dêel van [[D'n Oane]]) en [[Oedeburg]]. 't Is 't èinigste pleksje in hèil België woa dat er e naktstrange is da legaal is. D'r weunen à peu près 15.000 menschen, zoender toeristen. In Brèinienge is 't er e dyk tusschen de Twins en de vismyne (mo j'is wel goe weggestookn), en d'r zyn ook [[dune|duunn]]. 

[[Image:Bredene - Skyline 1.jpg|thumb|left|Uutzicht ip Brenienge. Ip de voorgroend Brenienge-Duun, ip d'n achtergroend Brenienge-Dorp]]
In Brèinienge-Duunn is 't er een oud visscherskapelletje en de kerke van 't dorp èi oude kerkemeubels van de joaren zestienoenderd. Der is ook e woatertorre.

De bekendste inweuner is [[Staf Versluys]], die jammer genoeg e poar joar geleen veroengelukt is. O't slecht were is ku je noa de kunstgalerie van de schilder [[Anto Diez]] goan.  Der is ook een soorte zale woa dat er vanalles te doen is: 't [[Staf Versluyscentrum]]. 

== Polletiek ==
De burgemèister is de socialist [[Willy Vanhooren]].  Je zit ie al van in de joaren tsjeventig in de polletiek.  Willy ry geren me ze velo en j'et al e poar kèiren kampioen van België gewist by de polletiekers.  Je goat ook alle joare met e bendje de [[Mont Ventoux]] in [[Vrankryk]] goan beklemmn.  

Van ol de stemmn (in 2006) en de [[SP.a|sossen]] der 58,1 %; de [[CD&V|kalloten]] 18,4 %; 't [[Vlaams Belang]] 12,6 %; de [[VLD|liberaaln]] 5,4 %; 't Kartel van [[Groen!|de groenn]] mê [[Spirit]] 4,6; en Vital 0,7 %.

De socialisten en ook nog e Vlamsche Volksvertegenwoordiger in 't Vlams Parlement, die in Brèinienge weunt, [[Jacky Maes]]. Je zit ie ook al joaren in de polletiek.  J'is ook (zesde) scheepn van financies en voorzitter van 't O.C.M.W. en oendervoorzitter van 't Vlams Parlement. Juste gelik de burgemèister et 'n ook e board. Vroeger zein ze teegn Jacky en Willy: "''de twi boardn''". 

Den èiste scheepn is nu [[Jacques Deroo]], die vroeger oltyd de menschen voe niet no 't stad voerde met oedjoarsaavnd en j'aad ie vroeger ook e soorte van e televiesjepost op 't internet, ''TV-Brèinienge''.  Je zaag em overaal me ze kamera.  J'is ie scheepn van oopnboare werkn en ook van oenderwys, kultuur, biblioteek, toeristezakes, oentwikkeliengssamenwerkienge en otonoom gemèintebedryf (A.G.B.). By de nieuwe kiezinge aatn ie dudelik de mèiste voekeurstemmn. 
 
De twidde scheepn is Steve Vandenberghe. Da's e joenge gast die in 't oenderwys stoat en j'is ie scheepn van ruumtelikke ordenienge, stedebouw, personil, ekonomie, bevolkienge en burgerlikke stand. Volges da't schynt zoetn ie de volgendn burgemèister wordn.

De derde scheepn is Doris Vermoortel, die in de ziekeboend werkt. Ze was zy vodien voorzitter van 't O.C.M.W.  Nu is ze scheepn van sociale zakes en uusvestienge.

De volgenden is Erwin Feys, de scheepn van milieu, verzekeriengn, kerkfabriekn, vryzinnige centra, reddiengsdienst, consesjes en bèistezakes. Je was ie vroeger facteur en j'et ook nog e kreimerie oopngoedn in de Dune.  

De vuufde scheepn is Kristien Vanmullem. Z'is zy scheepn van joenge gastn, wykroadn, rekrejoasje en sportzakes.

De voorzitter van de gemèinteroad is Eddy Gryson. J'is ie bankdirekteur in Den Oane.  

De secretoaris van de gemèinte Brèinienge is Yannick Wittevrongel. Je was ie vroeger sociaal assistent van de gemèinte.

De secretoaris van 't O.C.M.W. is Jan Eerebout. Zyn voader et ook nog e tydetje burgemêester van Brèinienge gewist, da was Roger Eerebout van de kalloten.

Commisories van de poliesjes is Erik Van Parys.

== Toale ==
Met da Brèinienge juste nevest [[Ostende (stad)|Ostende]] ligt komn de dialectn grotendèils overèin. De èinigste verschiln daje sommetekis ziet zyn bepoalde woordn die qua vertoalienge tzelste zyn, mo qua utsproak e klèin bitje verschiln. Andere voorbeeldn omvatn et verschillig gebruuk van voornoamwoorden. Byvoorbeeld:

*'''''Ostends:''' zakdoek'' - '''''Brèiniengs:''' zakkedoek''.
*'''''Ostends:''' jis deure'' - '''''Brèiniengs:''' em is deure''.

==Bekende Brèiniengoars==
* [[Staf Versluys]]: verkoozn tot Brèiniengoare van de eeuwe.
* [[Piv Huvluv]]: kluchtigoard

== Externe koppelienge==
*[http://www.bredene.be Website gemèinte Brèinienge]

{{Commonscat|Bredene}}

{{GemêentnWVL}}
[[Categorie:Gemêente in West-Vloandern]]
[[Categorie:Plekke in West-Vloandern]]
[[Categorie:Brèinienge| ]]

[[als:Bredene]]
[[br:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[it:Bredene]]
[[nl:Bredene]]
[[no:Bredene]]
[[pt:Bredene]]
[[ro:Bredene]]
[[simple:Bredene]]
[[vo:Bredene]]
[[zh:布雷德内]]
