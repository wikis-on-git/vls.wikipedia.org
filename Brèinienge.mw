{{infobox Belgische gemêente|
|naam=Gemeente Brênienge
|officieel=Bredene
|kaart=[[Ofbeeldienge:MnpBredeneLocation.png|250px]]
|kaartbijschrift=Liggienge binnen het arrondissement Ostende<br/> in de provinsje West-Vloandern
|wapen=Bredene.jpg
|vlag= 
|gewest=VLA
|provincie=WVLA
|arrondissement=[[Arrondissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Brênienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[Vlaams Belang]]
|zetels='''25'''<br />17<br />5<br />3
|netn=
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Brênienge''' (Nederlands: ''Bredene'') is e [[België|Belgische]] gemêente. 't Ligt tusschen [[Ostende]], [[Klemskerke]] (e dêel van [[D'n Oane]]) en [[Oed'nburg]]. 't Is 't ênigste pleksje in hèèl Belgje woa dat er e naktstrange is da legaal is. D'r weunen a-peu-près 15.000 menschen, zoender toeristen. In Brênienge is ter e dyk tusschen de Twins en de vismiene (mo j'is wè goe weggestook'n), en d'r zien ook schone duun'n. 

In Brênienge Duun'n is ter een oud visscherskapelletje en de kerke van 't dorp è schone oude kerkemeubels van de joaren zestienoenderd. De woatertorre mag ook gezien word'n.
De bekendste inweuner is [[Staf Versluys]], die spytig genoeg e poar joar geleen veroengelukt is. O't slecht were is ku je noa de kunstgalerië van de schilder [[Anto Diez]] goan.  Z'én nu ook (nog nie lange) een soorte zale woa dat er vanalles te doen is: 't Staf Versluyscentrum. 

== Polletiek ==
De burgemêester is [[Willy Vanhooren]], en 't is e sos.  Je zit ie al van in de joaren tsjeventig in de polletiek.  Willy rie gèren mê ze velo en j'et al e poar kêren kampioen van Belgje gewist bi de polletiekers.  Je goat ook alle joare met e bendje de Mont Ventoux in Vrankryk goan beklemmn.  

Van ol de stemmn (in 2006) en de [[SP.a|sossen]] der 58,1 %; de [[CD&V|kalloten]] 18,4 %; 't [[Vlaams Belang]] 12,6 %; de [[VLD|liberaaln]] 5,4 %; 't Kartel van [[Groen!|de groenn]] mê [[Spirit]] 4,6; en Vital 0,7 %.
De sossen èn ook nog e Vlamsche Volksvertegenwoordiger in 't Vlams Parlement, die in Brênienge weunt, Jacky Maes. Je zit ie ook al joaren in de polletiek.  J'is ook (zesde) scheep'n van fynancies en voorzitter van 't O.C.M.W. Juuste gelyk z'n moat de burgemêester etn ook e board. Vroeger zein ze teegn Jacky en Willy: "de twê board'n". 

Den êeste scheep'n is nu Jacques Deroo.  Da's die keirel die vroeger oltyd de menschen voe niet no 't stad voerde met oedjoarsaavnd en j'èt ie ook e soorte van e televiesjepost op 't internet, TV-Brênienge.  Je ziet em overaal mê ze kamera.  J'is ie scheep'n van oop'nboare werk'n en ook van oenderwies, kultuur, biebeljoteek, toeristezakes, oentwikkeliengssamenwerkienge en otonoom gemeentebedrief (A.G.B.). Bie de nieuwe kiezinge aatn ie dudelyk de mêeste voekeurstemmn. 
 
De twide scheep'n is Steve Vandenberghe. Da's e joenge gast die in 't oenderwies stoat en j'is ie scheep'n van ruumtelyke ordenienge, stedebouw, personil, ekonomie, bevolkienge en burgerlyke stand. Volges da't schynt zoetn ie de volgend'n burgemêester word'n.

De derde scheep'n is Doris Vermoortel, die in de ziekeboend werkt. Ze was zie vodien voorzitter van 't O.C.M.W.  Nu is ze scheep'n van sociale zakes en uusvestienge.

De volgenden is Erwin Feys, de scheep'n van milieu, verzekeryngn, kerkfabriek'n, vryzinnige centra, reddiengsdienst, consesjes en bêestezakes. Je was ie vroeger facteur en j'èt ook nog e kreimerie oop'nghoed'n in de Dune.  

De vuufde scheep'n is Kristien Vanmullem. Z'is zie scheep'n van joenge gastn, wiekroad'n, rekrejoasje en sportzakes.

De voorzitter van de gemêenteroad is Eddy Gryson. J'is ie bankdirekteur in Den Oane.  

De secretoaris van de gemêente Brênienge is Yannick Wittevrongel, e joenge gast. Je was ie vroeger sociaal assistent van de gemêente.  

De secretoaris van 't O.C.M.W. is Jan Eerebout. Zien voader èt ook nog e tydetje burgemêester van Brênienge gewist, da was Roger Eerebout van de kalloten.

==Bekende Brêniengoars==
* [[Staf Versluys]]: verkoozn tot Brênoare van de êeuwe.
* [[Piv Huvluv]]: kluchtigoard

== Externe koppelienge==
*[http://www.bredene.be Website gemèènte Brênienge]

{{GemêentnWVL}}
[[Categorie:Gemêente in West-Vloandern]]
[[Categorie:Plekke in West-Vloandern]]

[[als:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[nl:Bredene]]
[[no:Bredene]]
[[pt:Bredene]]
