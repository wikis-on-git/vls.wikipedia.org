{{infobox Belgische gemêente|
|naam=Gemeente Breênienge
|officieel=Bredene
|kaart=[[Image:MnpBredeneLocation.png|250px]]
|kaartbijschrift=lihhinge binnen het arrondissement Ostende<br/> in de provinsje West-Vloandern
|wapen=Bredene.jpg
|vlag= 
|gewest=VLA
|provincie=WVLA
|arrondissement=[[Arrondissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Breênienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[VLD]]<br />onafhankelike
|zetels='''23'''<br />17<br />4<br />1<br />1
|netn=
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Breênienge''' (Nederlands: ''Bredene'') is e [[België|Belgische]] hemjeente. 't Ligt tusschen [[Ostende]], [[Klèmskerke]] (e djeel van [[D'n Aone]]) en [[Oed'nburh]]. Tis tènigste pleksje i hèèl Bèlgje datter e naktstrand is die lehaal is. Der weunen a-peu-près 15.000 menschen, zoender toeristen. In Breênienge ister e diek tusschen de Twins en de vismienne (mo jis wè hoe wehhestookn), en dur zien ook sjchone dunn. 

In Breênienge Dunn èster un oet vissjcherskappèlutje en de kèrke vant dorp è sjchone oede kerkemeubels van du joaren zèstienoedert. De woatertorre mag ook geziên wordn.
De bekendste inweuner is [[Staf Versluys]], die spietig genoeg e poar joar heleen vuroenggelukt is. Ot slecht were is kuje noa de kunstgalurieje van de sjchilder [[Anton Diez]] goan.  Z'én nu ook (nog nie lange) een soorte zale woa dat er vanalles te doen is : 't Staf Versluyscentrum. 

== Polietiek ==
[[Image:Col01.jpg|frame|left|Willy Vanhooren]]
De burhemèèster is [[Willy Vanhooren]], en tis e sos.  Je zit ie al van in de joaren tsjeventeg in de polietiek.  Willy rie gèren mê ze velo en j'ed al e poar keiren kampiejoen van Belhie gewist bij de poletiekers.  Je god ook alle joare med e bendje de Mon Vaantoe in Frankriek gon beklemn.  
Van ol de stemn (in 2000) en de [[SP.a|sossen]] der 58,5 %; de [[CD&V|kalloten]] 16,4 %; de [[VLD|liberaaln]] 8,4 %; de V.O.B. (vraag me ni wuk dat da is) 8,1 %; tBlok (nu tBelang) 7,8 %; en Vital 0,8 %.
De sossen én ook noh e Vlamsche Volksverteegenwoorduger (ein die in 't Vlams Parlement zit dus)die in Breênienge weunt, Zjakie Moas.  Je zit ie ook al joaren in de polietiek.  J'is ook scheepm van geld en sjesjale zaakes en noh e heile deil diengn.  Just gelik ze moat de burhemèèster ett'n ook e board.  Vroeher zein ze teegn Zjakie en Willy : "de twê boardn". Wien dat er doar ook in 't scheepmkolleezje zit, is Stief Vandeberhe.  Da's e joenge gast die in 't oenderwies stoat en j'is ie scheepm van kienderzaakes, wiekroan en kultuur.  Ton ej ook noh Zjaak Deroo.  Da's die keirel die vroeher oltied de menschen voe niet no 't stad voerde med oedjoarsaaved en j'èd ie ook e soorte van e tilleviesjepost op tinternet, TV-Breênienge.  Je zied em overaal mê ze kamera.  J'is ie scheepm van alles da me de bouw te maakn ét en ook van oenderwies. De volhenden is Irwien Fijs, de scheepm van sportzaakes en van 't mieljeu. Je was ie vroeger facteur en j'èd ook noh e teeroem oopmghoedn in de Duune.  De vuufde scheepm is Liejonil Kliebow, je wit wé die gast die op 't strange an den Astried ieskreims en teusjes verkopt.  'Sparreklemmer' is ze laptjesname.   J'is ie scheepm van toeristezaakes.  De sikketoares van de gemeinte Breênienge is Janniek Wittevroengel, e joenge gast (alli how, gin oedn), e bitje e fientigen azo met e diezaajnbrilletje.  Je was ie vroeger sjesjaal assistent van de gemeinte.  
In 't Oossee-imwee zien't ook de sossen die an de macht zien.  De voorzitter is Dories Vermoortel, e klein madamtje dad in de ziekeboend werkt.  De sikketoares van 't Oossee-imwee is Jan Eireboet. Zien voader èd ook nog e tiedetje burhemèèster van Breênienge gewist, da was Rezjee Eireboet van de kalloten.

== Externe koppelienge==
[http://www.bredene.be Website gemèènte Breênienge]

{{HemeentnWVL}}
[[Category:Gemêente in West-Vloandern]]

[[als:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[nl:Bredene]]
[[no:Bredene]]
[[pt:Bredene]]
