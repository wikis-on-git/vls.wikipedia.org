{{infobox Belgische gemêente|
|naam=Gemeente Brênienge
|officieel=Bredene
|kaart=[[Ofbeeldienge:MnpBredeneLocation.png|250px]]
|kaartbijschrift=Liggienge binnen het arrondissement Ostende<br/> in de provinsje West-Vloandern
|wapen=Bredene.jpg
|vlag= 
|gewest=VLA
|provincie=WVLA
|arrondissement=[[Arrondissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Brênienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[Vlaams Belang]]
|zetels='''25'''<br />17<br />5<br />3
|netn=
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Brênienge''' (Nederlands: ''Bredene'') is e [[België|Belgische]] gemêente. 't Ligt tusschen [[Ostende]], [[Klèmskerke]] (e djeel van [[D'n Oane]]) en [[Oed'nburg]]. Tis tènigste pleksje i hèèl Bèlgje datter e naktstrand is die legaal is. Der weunen a-peu-près 15.000 menschen, zoender toeristen. In Brênienge ister e diek tusschen de Twins en de vismiene (mo jis wè goe weggestookn), en dur zien ook schone dunn. 

In Brênienge Dunn èster un oed vissjcherskappèlutje en de kèrke vant dorp è schone oede kerkemeubels van du joaren zèstienoedert. De woatertorre mag ook geziên wordn.
De bekendste inweuner is [[Staf Versluys]], die spietig genoeg e poar joar geleen vuroengelukt is. Ot slecht were is kuje noa de kunstgaluriê van de schilder [[Anto Diez]] goan.  Z'én nu ook (nog nie lange) een soorte zale woa dat er vanalles te doen is: 't Staf Versluyscentrum. 

== Polietiek ==
De burgemêester is [[Willy Vanhooren]], en tis e sos.  Je zit ie al van in de joaren tsjeventeg in de polietiek.  Willy rie gèren mê ze velo en j'ed al e poar keiren kampioen van Belgie gewist bij de poletiekers.  Je goat ook alle joare med e bendje de Mont Ventoux in Frankriek goan beklemn.  
Van ol de stemn (in 2006) en de [[SP.a|sossen]] der 58,1 %; de [[CD&V|kalloten]] 18,4 %; t[[Vlaams Belang]] 12,6 %; de [[VLD|liberaaln]] 5,4 %; 't Kartel van [[Groen!|de groenn]] mê [[Spirit]] 4,6; en Vital 0,7 %.
De sossen én ook nog e Vlamsche Volksvertegenwoordiger (ein die in 't Vlams Parlement zit dus) die in Brênienge weunt, Zjakie Moas. Je zit ie ook al joaren in de polietiek.  J'is ook (zesde) scheepm van geld en voorzitter van Ossee Imwee.  Da's e nieuwe truuk, da je toope scheepm en voorzitter ku zien. Just gelik ze moat de burgemèèster ett'n ook e board.  Vroeger zein ze tegn Zjakie en Willy: "de twê boardn". 
Den eiste scheepm is nu Zjaak Deroo.  Da's die keirel die vroeger oltied de menschen voe niet no 't stad voerde med oedjoarsaaved en j'èd ie ook e soorte van e tilleviesjepost op tinternet, TV-Brênienge.  Je zied em overaal mê ze kamera.  J'is ie scheepm van oopmboare werkn en ook van oenderwies, kultuur, biebeljoteek, toeristezakes, oentwikkeliengssamenwerkienge en otonoom hemeentebedrief (zeg mo aaheebee). Bie de nieuwe kiezinge aatn ie duudeluk de mêste voekeurstemn (2673 tegen 2361 voe de burgemêester, 1816 voe Stief, 1475 voe Zjakie ê 1455 voe Dories Vermoortel vant Oossee-imwee). 
De twide scheepm is Stief Vandeberge. Da's e joenge gast die in 't oenderwies stoat en j'is ie scheepm van ruumteluke ordenienge, stedebow, personil, eekonomie, bevolkienge en burheluke stand. Volges da't schient zoeten ie de volhenden burgemeêster wordn.  J'is ie nu e bitje lik Prins Fieliep, ze zien em an't kloarstoomn.
De derde scheepm is Dories Vermoortel, e klein madamtje dad in de ziekeboend werkt. Ze was zie voodien voorzitter van 't Oossee-Imwee.  Nu is ze scheepm van sjesjaale zakes en uusvestienge.
De volgenden is Irwien Fijs, de scheepm van van 't mieljeu, verzeekeriengn, kerkfabriekn, vriezinnuhe sentra, reddiengsdienst, consesjes en beêstezakes. Je was ie vroeger facteur en j'èd ook nog e kreimerie oopmghoedn in de Duune.  
De vuufde scheepm is Kriestien Vamullem.  Met de kiezienge aa ze zie heil eur noto loatn vulplakn me riklame voer eur eign.  Z'is zie scheepm van joenge gastn, wiekroan, rikrejoasje en sportzakes.
De voorzitter van de gemeinteroad (da's e twa nieuws)is Iddie Hriezong. Je is ie bankdierikteur in denoane.  
De sikketoares van de gemeinte Brênienge is Janniek Wittevroengel, e joenge gast (alli gow, gin oedn), e bitje e fientigen azo met e diezaajnbrilletje.  Je was ie vroeger sjesjaal assistent van de gemeinte.  
In 't Oossee-imwee zien't ook noh aaltied de sossen die an de macht zien.  De voorzitter is, gelik da m'al gezeid en, Zjakie Moas, in kombienoasje met zesde scheepm.  De sikketoares van 't Oossee-imwee is Jan Eireboet. Zien voader èd ook nog e tiedetje burgemèèster van Brênienge gewist, da was Rezjee Eireboet van de kalloten.

==Bekende Brêniengoars==
* [[Staf Versluys]]: verkoozn tot Brênoare van de êeuwe.
* [[Piv Huvluv]]: klugtigoard

== Externe koppelienge==
*[http://www.bredene.be Website gemèènte Brênienge]

{{HemeentnWVL}}
[[Categorie:Gemêente in West-Vloandern]]

[[als:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[nl:Bredene]]
[[no:Bredene]]
[[pt:Bredene]]
