{{infobox Belgische gemêente|
|naam=Gemeente Brêenienge
|officieel=Bredene
|kaart=[[Ofbeeldienge:MnpBredeneLocation.png|250px]]
|kaartbijschrift=Liggienge binnen het arrondissement Ostende<br/> in de provinsje West-Vloandern
|wapen=Bredene.jpg
|vlag= 
|gewest=VLA
|provincie=WVLA
|arrondissement=[[Arrondissement Ostende|Ostende]]
|nb=51°14'
|ol=02°58'
|opp=13,08
|inw=15.118
|mannen=49,69%
|vrouwen=50,31%
|dichtheid=1156
|0-17=20,93
|18-64=63,45
|65=15,62
|buitenlanders=2,09
|werkloos=9,97
|postcode=8450 
|deelgemeente=Brêenienge
|burgemeester=Willy Vanhooren
|bestuur=[[Socialistische Partij Anders|sp.a]]
|partijen=[[Socialistische Partij Anders|sp.a]]<br />[[CD&V]]<br />[[Vlaams Belang]]
|zetels='''25'''<br />17<br />5<br />3
|netn=
|web=[http://www.bredene.be/ www.bredene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Brêenienge''' (Nederlands: ''Bredene'') is e [[België|Belgische]] gemêente. 't Ligt tusschen [[Ostende]], [[Klèmskerke]] (e djeel van [[D'n Oane]]) en [[Oed'nburg]]. Tis tènigste pleksje i hèèl Bèlgje datter e naktstrand is die legaal is. Der weunen a-peu-près 15.000 menschen, zoender toeristen. In Brêenienge ister e diek tusschen de Twins en de vismiene (mo jis wè goe weggestookn), en dur zien ook schone dunn. 

In Brêenienge Dunn èster un oed vissjcherskappèlutje en de kèrke vant dorp è schone oede kerkemeubels van du joaren zèstienoedert. De woatertorre mag ook geziên wordn.
De bekendste inweuner is [[Staf Versluys]], die spietig genoeg e poar joar geleen vuroengelukt is. Ot slecht were is kuje noa de kunstgaluriê van de schilder [[Anton Diez]] goan.  Z'én nu ook (nog nie lange) een soorte zale woa dat er vanalles te doen is: 't Staf Versluyscentrum. 

== Polietiek ==
De burgemêester is [[Willy Vanhooren]], en tis e sos.  Je zit ie al van in de joaren tsjeventeg in de polietiek.  Willy rie gèren mê ze velo en j'ed al e poar keiren kampioen van Belgie gewist bij de poletiekers.  Je goat ook alle joare med e bendje de Mont Ventoux in Frankriek goan beklemn.  
Van ol de stemn (in 2006) en de [[SP.a|sossen]] der 58,1 %; de [[CD&V|kalloten]] 18,4 %; t[[Vlaams Belang]] 12,6 %; de [[VLD|liberaaln]] 5,4 %; 't Kartel van [[Groen!|de groenn]] mê [[Spirit]] 4,6; en Vital 0,7 %.
De sossen én ook nog e Vlamsche Volksvertegenwoordiger (ein die in 't Vlams Parlement zit dus) die in Brênienge weunt, Zjakie Moas. Je zit ie ook al joaren in de polietiek.  J'is ook scheepm van geld en sjesjale zakes en nog e heile deil diengn.  Just gelik ze moat de burgemèèster ett'n ook e board.  Vroeger zein ze tegn Zjakie en Willy: "de twê boardn". 
Wien dat er doar ook in 't scheepmkolleezje zit, is Stief Vandeberge.  Da's e joenge gast die in 't oenderwies stoat en j'is ie scheepm van kienderzakes, wiekroan en kultuur.  
Ton ej ook nog Zjaak Deroo.  Da's die keirel die vroeger oltied de menschen voe niet no 't stad voerde med oedjoarsaaved en j'èd ie ook e soorte van e tilleviesjepost op tinternet, TV-Brêenienge.  Je zied em overaal mê ze kamera.  J'is ie scheepm van alles da me de bouw te maakn ét en ook van oenderwies. Bie de nieuwe kiezinge olde ie veruut tmêste voekeurstemn (2673 tegen 2361 voe de burgemêester, 1816 voe Stief, 1475 voe Zhakie ê 1455 voe Dories Vermoortel vant Oossee-imwee). 
De volgenden is Irwien Fijs, de scheepm van sportzakes en van 't mieljeu. Je was ie vroeger facteur en j'èd ook nog e teeroem oopmghoedn in de Duune.  
De vuufde scheepm is Liejonil Kliebow, je wit wé die gast die op 't strange an den Astried ieskreims en teusjes verkopt.  'Sparreklemmer' is ze laptjesname.   J'is ie scheepm van toeristezakes.  
De sikketoares van de gemeinte Brêenienge is Janniek Wittevroengel, e joenge gast (alli gow, gin oedn), e bitje e fientigen azo met e diezaajnbrilletje.  Je was ie vroeger sjesjaal assistent van de gemeinte.  
In 't Oossee-imwee zien't ook de sossen die an de macht zien.  De voorzitter is Dories Vermoortel, e klein madamtje dad in de ziekeboend werkt.  De sikketoares van 't Oossee-imwee is Jan Eireboet. Zien voader èd ook nog e tiedetje burgemèèster van Brêenienge gewist, da was Rezjee Eireboet van de kalloten.

==Bekende Brêeniengoars==
* [[Staf Versluys]]: verkoozn tot Brêenoare van de êeuwe.

== Externe koppelienge==
*[http://www.bredene.be Website gemèènte Brêenienge]

{{HemeentnWVL}}
[[Categorie:Gemêente in West-Vloandern]]

[[als:Bredene]]
[[de:Bredene]]
[[en:Bredene]]
[[eo:Bredene]]
[[es:Bredene]]
[[fr:Bredene]]
[[nl:Bredene]]
[[no:Bredene]]
[[pt:Bredene]]
