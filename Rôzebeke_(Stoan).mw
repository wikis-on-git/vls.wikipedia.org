'''Rôzebeke''' ([[AN|Nederlands]]: ''Westrozebeke'') es een dêelgemêente va [[Stoan]], in de provincie [[West-Vloandern]]. 't Es een redelyk landelyke plekke, me ongeveer 2200 inweuners. De noame betêkent: 'beke me riet'.

==Geschiedenisse==
Rôzebeke es ol een prochie sedert 't joar [[950]] volgns de overleverienge, en in [[1066]] woarn er schriftelyke vermeldiengn va ''Rosebeca''. In [[1382]] wos 't er nen grôotn veldslag tussn het Vlamsche leger va [[Filip van Artevelde]] en [[Filip de Stoute]]: [[de Slag by Westrôzebeke]]. Diene latsten eit gewonnn, en van de 50.000 Vloamiengn zyn der 20.000 gestorvn. 't Wos 't ende van de macht van de gemêentn en 't begun van 't [[Bourgondisch tydperk]].

==Bezienswoardigheedn==
* 't Bus ''[[Keuneleute]]'', ip de grenze va Stoan me Rôzebeke. [[Willy Spillebeen]] eit zyne jeugd deuregebrocht in een boerderie an 't bus, en 't komt ton ôok vele vôorn in zyn veroaln.
* ''Vyverbus'', ne bus va tien ectoarn grôot in eigendom van de [[Vlamsche Gemêenschap]] en vry toegankelyk.

[[Categorie: Plekke in West-Vloandern]]
[[Categorie: Stoan]]
