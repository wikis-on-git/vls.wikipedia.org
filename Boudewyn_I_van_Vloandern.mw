{{Dynastie|
| noame = Boudewijn I van Vlaanderen
| leevn = [[837]]? – [[879]] 
| functie = [[Groaf van Vloandern]]
| periode = [[862]] – [[879]]
| vôorganger = gin
| ipvolger = [[Boudewijn II van Vlaanderen]]
| voader = [[Inghelram]]
| moeder = ?
}}
'''Boudewyn I van Vloandern''' (° [[837]]?, † [[2 januoari]] [[879]], [[AN|Nederlands]]: <i>Boudewijn I van Vlaanderen</i>) wos den eesten groaf van et [[Groafschap Vloandern]]. J'es surtout bekend geroch onder zyn bynoame '''mei den Yzern Oarm''' (Ned. <i>met de Ijzeren Arm</i>).

==Ofkomste==
Zyn voader wos [[Inghelram]], ook wel [[Audacer]] (lett. ''outakker'') genoemd. Da wos ne [[Forestier]], nen ere over e [[gouwe]] in 't ryk der Franken onder de [[Karolingers]].

==Uwelyk==
In [[860]] ontvoerde Boudewyn [[Judith van West-Francië]], de dochter van [[Karel de Kale]] die keunienk van de [[Franken]] wos. Dien koste doa nie mei lachen en je liet Boudewyn [[excommunicoasje|excommuniceern]]. Boudewyn en Judith sloegn up de vlucht na [[Rome]] en zochtn ulpe by paus [[Nicolaas I]]. Achter e joar negotieern gof Koarel an Boudewyn de toestemmienge om mei zyn dochter te trouwn.

De twee zyn getrouwd up [[13 december]] [[862]]. Om em en bitje noame te geevn, benoemde Koarel Boudewyn tot '''Groaf van Gent''' en gof em de noordelyke gouwe van zyn ryk lyk uwelykscadeau. Da wos 't begun van 't [[groafschap Vloandern]].

Koarel en Judith kreegn vier kinders:
*'''Koarel''', die joenk es doodgegoane
*'''Boudewyn''', die [[Boudewyn II van Vloandern]] es gekommn
*'''Gunhilda'''
*'''Rudolf'''

==Verweeznlykiengn==
Styf vele ester nie gekend van dienen groaf. Boudewyn wos in olle gevol ne competentn en stoetn militair. J'es bekend geroch omdat ie der in [[864]] lyk één van d'eeste in sloagde de rooftochtn van de [[Viking]]s in Vloandern te doen stoppn. 't Es van ton dat'n zyn bynoame '''mei den Yzern Oarm''' eit gekreegn.

Om de Vikings tegen t'oudn, liet ie ne [[burcht]] bouwn up de plekke woa da de riviere de [[Reie]] in den zeeoarm 't [[Zwin]] uutkomt. Da wos et begun van de Burg (vandoa de noame) in [[Brugge]]. 't Es deur dienen burcht dan de Vikings die stee noois nie angevolln ein.

Deur zyn kordoat uptreedn koste Boudewyn ol gauwe nen eigen koers voarn en kreeg Vloandern in korten tyd e toamelyk zelfstandige plekke binn et [[Frankische Ryk]].

==Externe koppeliengn==
*[http://users.skynet.be/fa010005/boudewijn_I.htm Parochje van Sint-Salvator in Oarelbeke]

{{Streektoale|Werviks}}

[[Categorie: Middelêeuwen]]

[[de:Balduin I. (Flandern)]]
[[en:Baldwin I, Count of Flanders]]
[[fr:Baudouin Ier de Flandre]]
[[it:Baldovino I di Fiandra]]
[[nl:Boudewijn I van Vlaanderen]]
[[pl:Baldwin I Żelazne Ramię]]
