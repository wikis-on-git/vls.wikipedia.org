{{Dynastie|
| noame = Boudewyn I van Vloandern
| leevn = [[837]]? – [[879]] 
| functie = [[Groaf van Vloandern]]
| periode = [[862]] – [[879]]
| vôorganger = gin
| ipvolger = [[Boudewyn II van Vloandern]]
| voader = [[Audacer]]
| moeder = ?
}}
'''Boudewyn I van Vloandern''' (° [[837]]?, † [[2 januoari]] [[879]]) wos den eestn groaf van et [[Groafschap Vloandern]]. J'es surtout bekend gerocht ounder zyn bynoame '''met den Yzern Oarm'''.

==Ofkomste==
Zyn voader wos [[Audacer]] (lett. ''outkapper''). Da wos ne [[Forestier]], nen ere over e [[gouwe]] in 't [[Frankisch Ryk]] ounder de [[Karoliengers|Karolingers]].

==Uwelik==
In [[861]] ountvoerde Boudewyn [[Judith van West-Francië]], de dochter van [[Karel den Kletsn]] die keunienk van de [[Frankn]] in [[West-Francië]] wos. Dien koste doa nie mè lachen en je liet Boudewyn excommuniceern. Boudewyn en Judith sloegn up de vlucht na [[Rome (stee)|Rome]] en zochtn ulpe by paus Nicolaas I. Achter e joar negotieern gof Koarel an Boudewyn toch de toestemmienge vo mè zyn dochter te trouwn.

De twee zyn getrouwd up [[13 december]] [[862]]. Vo em en bitje noame te geevn, benoemde keunienk Koarel zyn schoonzeune Boudewyn tout groaf van Gent en gof em de [[Vloanderngouwe|noordelikke gouwe]] van zyn ryk lik uwelikscadeau. Da wos et begun van 't [[groafschap Vloandern]].

Boudewyn en Judith kreegn vier kinders:
*'''Koarel''', die jounk es doodgegoane
*'''Boudewyn''', die [[Boudewyn II van Vloandern]] es gekommn
*'''Gunhilda'''
*'''Rudolf'''

==Verweeznlikkiengn==
Styf vele es 't er nie gekend van dienen groaf. Boudewyn wos in olle gevol ne competentn en stoutn militair. J'es bekend gerocht omdat ie d'r in [[864]] lik één van d'eeste in sloagde de rooftochtn van de [[Viking]]s in Vloandern te doen stoppn. 't Es van ton dat 'n em zyn bynoame '''met den Yzern Oarm''' èt gekreegn.

Vo de Vikings tegen t'oudn, liet ie ne [[burcht]] bouwn up de plekke woa da de riviere de [[Reie]] in den zeeoarm 't [[Zwin]] uutkomt. Da wos et begun van de [[Burg (Brugge)|Brugsche Burg]] - vandoa de noame. 't Es deur dienen burcht dan de Vikings die stee noois nie angevolln èn.

Deur zyn kordoat uptreedn koste Boudewyn ol gauwe nen eigen koers voarn en kreeg Vloandern in kortn tyd e toamelik zelfstandige plekke binn 't Frankisch Ryk.

==Externe koppeliengn==
*[http://users.skynet.be/fa010005/boudewijn_I.htm Parochje van Sint-Salvator in Oarelbeke]

{{Streektoale|Werviks}}

[[Categorie:Groaf van Vloandern]]

[[ca:Balduí I Braç de Ferro]]
[[de:Balduin I. (Flandern)]]
[[en:Baldwin I, Count of Flanders]]
[[fr:Baudouin Ier de Flandre]]
[[he:בלדווין הראשון, רוזן פלנדריה]]
[[hu:I. Balduin flamand gróf]]
[[it:Baldovino I delle Fiandre]]
[[nl:Boudewijn I van Vlaanderen]]
[[no:Balduin I av Flandern]]
[[pl:Baldwin I Żelazne Ramię]]
