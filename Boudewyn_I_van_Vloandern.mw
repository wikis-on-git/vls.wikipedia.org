{{Dynastie|
| noame = Boudewijn I van Vlaanderen
| leevn = [[837]]? – [[879]] 
| functie = [[Groaf van Vloandern]]
| periode = [[862]] – [[879]]
| vôorganger = gin
| ipvolger = [[Boudewijn II van Vlaanderen]]
| voader = [[Inghelram]]
| moeder = ?
}}
'''Boudewijn I van Vlaanderen''' (°[[837]]?, †[[2 januoari]] [[879]]) wos d'n eest'n groaf van et [[Groafschap Vloandern]]. J'es surtout gekend onder zyn bynoame '''met de Ijzeren Arm''' (mei d'n Yzern Oarm).

==Ofkomste==
Zyn voader wos [[Inghelram]], ook wel [[Audacer]] genoemd. Da wos ne [[Forestier]], nen ere over e [[gouwe]].

==Uwelyk==
In [[860]] ontvoerde Boudewyn [[Judith van West-Francië]], de dochter van [[Karel de Kale]], die keunienk van de [[Frank'n]] wos. Dien koste doa nie mei lachn en je liet Boudewyn [[excommunicoasje|excommuniceern]]. Boudewyn en Judith sloegn up de vlucht na [[Rome]] en zocht'n ulpe by paus [[Nicolaas I]]. 

Achter twee joar negotieern gof Koarel an Boudewyn de toestemmienge om mei zyn dochter te trouwn. Koarel sloeg Boudewyn tot '''Groaf van Gent''' en gof em de noordelyke gouwe van Koarels ryk lyk uwelykscadeau. Da wos 't begun van 't groafschap Vloandern.

Koarel en Judith kreegn drie kinders:
*'''Boudewyn''', die [[Boudewijn II van Vlaanderen]] es gekomm'n
*'''Gunhilda'''
*'''Rudolf'''

==Regentschap==
Styf vele es't er nie gekend van dien'n groaf. Boudewyn wos in olle gevol ne competent'n en stoet'n militair. J'es bekend gerocht omdat y d'r in [[864]] lyk één van d'eeste in sloagde de rooftocht'n van de [[Viking]]s in Vloandern te doen stopp'n. 't Es van doa dat'n zyn bynoame '''mei d'n Yzern Oarm''' eit gekreegn.

Om de Vikings tegen t'oud'n, liet y ne [[burcht]] bouwn up de plekke woa de riviere de [[Reie]] in d'n zeeoarm 't [[Zwin]] uutkomt. Da wos 't begun van de Burg (vandoa de noame) in [[Brugge]]. 't Es deur dien'n burcht dan de Vikings die stee noois nie angevolln.

==Externe koppeliengn==
*[http://users.skynet.be/fa010005/boudewijn_I.htm Parochje van Sint-Salvator in Oarelbeke]

{{Streektoal|Werviks}}

[[Categorie: Middelêeuwen]]
