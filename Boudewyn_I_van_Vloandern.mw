{{Dynastie|
| noame = Boudewyn I van Vloandern
| leevn = [[837]]? – [[879]] 
| functie = [[Groaf van Vloandern]]
| periode = [[862]] – [[879]]
| vôorganger = gin
| ipvolger = [[Boudewyn II van Vloandern]]
| voader = [[Inghelram]]
| moeder = ?
}}
'''Boudewyn I van Vloandern''' (° [[837]]?, † [[2 januoari]] [[879]], [[AN|Nederlands]]: <i>Boudewijn I van Vlaanderen</i>) wos den eestn groaf van et [[Groafschap Vloandern]]. J'es surtout bekend gerocht ounder zyn bynoame '''mei 'n Yzern Oarme''' (Ned. <i>met de Ijzeren Arm</i>).

==Ofkomste==
Zyn voader wos [[Inghelram]], ook wel [[Audacer]] (lett. ''outakker'') genoemd. Da wos ne [[Forestier]], nen ere over e [[gouwe]] in 't ryk der Franken ounder de [[Karolingers]].

==Uwelik==
In [[860]] ountvoerde Boudewyn [[Judith van West-Francië]], de dochter van [[Karel de Kale]] die keunienk van de [[Franken]] wos. Dien koste doa nie mei lachen en je liet Boudewyn [[excommunicoatie|excommuniceern]]. Boudewyn en Judith sloegn up de vlucht na [[Rome]] en zochtn ulpe by paus [[Nicolaas I]]. Achter e joar negotieern gof Koarel an Boudewyn toch de toestemmienge om mei zyn dochter te trouwn.

De twee zyn getrouwd up [[13 december]] [[862]]. Om em en bitje noame te geevn, benoemde keunienk Koarel zyn schoonzeune Boudewyn tot '''Groaf van Gent''' en gof em de noordelikke gouwe van zyn ryk lik uwelikscadeau. Da wos 't begun van 't [[groafschap Vloandern]].

Koarel en Judith kreegn vier kinders:
*'''Koarel''', die jounk es doodgegoane
*'''Boudewyn''', die [[Boudewyn II van Vloandern]] es gekommn
*'''Gunhilda'''
*'''Rudolf'''

==Verweeznlikkiengn==
Styf vele es 't er nie gekend van dienen groaf. Boudewyn wos in olle gevol ne competentn en stoutn militair. J'es bekend gerocht omdat ie d'r in [[864]] lik één van d'eeste in sloagde de rooftochtn van de [[Viking]]s in Vloandern te doen stoppn. 't Es van ton dat'n em zyn bynoame '''mei 'n Yzern Oarme''' eit gekreegn.

Om de Vikings tegen t'oudn, liet ie ne [[burcht]] bouwn up de plekke woa da de riviere de [[Reie]] in den zeeoarm 't [[Zwin]] uutkomt. Da wos et begun van de Brugsche Burg - vandoa de noame. 't Es deur dienen burcht dan de Vikings die stee noois nie angevolln ein.

Deur zyn kordoat uptreedn koste Boudewyn ol gauwe nen eigen koers voarn en kreeg Vloandern in kortn tyd e toamelik zelfstandige plekke binn et [[Frankische Ryk]].

==Externe koppeliengn==
*[http://users.skynet.be/fa010005/boudewijn_I.htm Parochje van Sint-Salvator in Oarelbeke]

{{Streektoale|Werviks}}

[[Categorie: Middelêeuwen]]

[[de:Balduin I. (Flandern)]]
[[en:Baldwin I, Count of Flanders]]
[[fr:Baudouin Ier de Flandre]]
[[it:Baldovino I di Fiandra]]
[[nl:Boudewijn I van Vlaanderen]]
[[pl:Baldwin I Żelazne Ramię]]
