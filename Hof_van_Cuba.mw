’t  '''Hof van Cuba''' in [[Brugge]] stound  woa da nu St-André is ip de [[Garenmarkt (Brugge)|Garenmarkt]]. De Brugschn [[dominikoan]] [[Jan de Witte]] is doar in 1475 geboorn en in 1540 gestorvn. 

Christoffel Colombus ha Cuba ip z’n êeste reize in 1492 ountdekt en Jan de Witte wierd tout êestn bisschop van Cuba benoemd. Vandoar de noame Hof van Cuba.

In 1834 kocht de familie Dujardin ’t Hof vo te verbouwn tout bank. De Bank Dujardin wierd êen van de belangrykste bankn van [[West-Vloandern]], mor in 1877 zyn ze failliet gegoan.

In 1859-1860 kwoamn Les Dames de Saint-André, religieuzn uut [[Doornik]], under vestign in Brugge vor e schole ip te richtn vo lêerliengn-religieuzn. Ze vestigdn under êest in de Freren Fonteinstroate. In 1877 kostn z'an ’t gebouw en de groundn van de Dujardins ip de Garenmarkt geroakn me nog ’n huus d’r neffest. D’r wierd in 1885 nog ground angekocht over de Reie van de vroegere [[Eekhoutabdye]] en achter dat de Reie gedempt was wierd er nog bygebouwd.

[[Categorie:Brugge]]
