'''Wulpn''' is een dêelgemêente van de [[Belgje|Belgische]] kustgemêente [[Koksyde]] in de provincie [[West-Vloandern]]. Wulpn ligt langst d’ oude spoorwegberm [[Nieuwpôort]]-[[Diksmude]] die een rol speelde by de Slag an den Yzer binst den [[Êestn Weireldoorloge]]. Vlak by de grenze met [[Ramskapelle]] zyn der nog restantn van een observoatiepost.
==Beziensweirdigeedn==
*Sint Willibrorduskerke. Wulpn is  êen van d’ oudste parochies van de Westhoek. In de 13de êeuw was ’t er een vroeggotische kerke, woavan dat de torre nu nog  bewoard is. In 1873 is de kerke deur brand verwoest, moa twi joar loater startte de bouw van een nieuwe neogotische kerke. In 1892 is d’ oude torre gerestaureerd en in 1914 deur de genietroepn van ‘t Belgisch leger were beschoadigd. Achter den êestn weireldereldoorloge is de kerke ersteld. Sedert 1939 is de torre beschermd en eigendom van de gemêente.
*Sint Willibrorduskapelle en pitje. Ieder joar is ’t er een bedevoart an ‘t pitje ip de moandag van Sienkschn
*Oorlogsmonument.  Nog binst den êeste weireldoorloge begostn z’ al an de bouw van ‘t monument.  Ip 11 juli 1920 is ‘t monument ingehuldigd deur keunienk Albert I. In 1997-98 is ‘t monument hêlegans gerenoveerd deur de Regie der Gebouwen, West-Vloandern. De gemêente Koksyde zorgt nu vo ‘t oenderhoud en de  beplantienge. 
*Anlegsteiger vo bôotn. Wulpn ligt langs ‘t kanoal Duunkerke-Nieuwpôort.  In 1998 et de gemêente in soamnwerkienge met de provincie een aanlegsteiger gebouwd vo bôotn.  
==Fêestn en Folklore==
*Landelikke fêeste, ieder joar, de derde zoaterdag van juli 
*Humoristisch theoaterfestival
*Sint Willibrordusverêrienge
==Bekende inweuners==
*[[Paul Baeteman]]: beeldhouwer
