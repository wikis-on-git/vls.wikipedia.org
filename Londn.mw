'''Lon'n''' ([[Nederlands]]: ''Londen'') is 'n oofdstad van 't [[Verenigd Keunienkriek]] e van [[Iengeland]]. 

De stad Lon'n legt in 't zuudôost'n van Iengeland. Van 't west'n na 't ôost'n lopt de stroom de Theems. 't Oude centrum is de City, woa dander apeupri 5000 menschn weun, moa woavan da 't fynancieel belang styf grôot is. In hêel Lon'n weun d'r mêer of 7 miljoen menschen. De agglomeroasje telt 'r zelfs 12 miljoen. Lon'n kuj me recht e reed'n e [[weireldstad]] noemen. 

== Attraksjes ==
* British Museum: e gratis museum med e collecsje da e miljoen joar geschiedenisse overspant
* Tate Modern: e museum voe moderne kunst
* Buckingham Palace: êen van de residensjes van de keuneginne van Iengeland, Elizabeth II
* de Tower: vroeger e gevang, nu de plekke woa dan de krôonjuweeln zitt'n
* Harrods: e machtig grôot'n wienkel
* Madame Tussaud's: 't wassnbeeld'nmuseum

== Transport ==
Je ku na Lon'n goan mè 'n tring (Eurostar), mè 'n vlieger ('t bekendste [[vliegpling]] is Heathrow), of mè de bôote.

== Sport ==
* In Grôot-Lon'n ej e masse bekende [[voetbol]]ploegn: Arsenal, Chelsea, Fulham, Tottenham Hotspur, Watford, Westham United, Charlton Athletic, Queens Park Rangers, Crystal Palace,...
* Oek in Lon'n is 't er êen van de belangrykste tennistornôoin ter weireld: Wimbledon
* Andere populaire sport'n zin rugby e cricket.

[[Categorie:Verenigd Keunienkriek]]
[[Categorie:Ôofdstad]]
