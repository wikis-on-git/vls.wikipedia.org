[[Ofbeeldienge:Reed_Organ.jpg|thumb]]
Ne '''harmonium''', '''tredorgel''' of '''tertorgel''' ziet er e bitje ut lik en [[orgel]], mor 't gelud wordt geproduceerd up de zelste maniere lik van en [[accordeong]] of [[trekzak]]. Mi pedaaln moe je lucht in e boge bloazn en oej ton e toetse induwt wordt diene lucht nor e tongsje gebrocht, die ton begunt te trilln.

===Registers===
êen of mêer van die tongsjes tôope vormn e register. Juste lik bie en [[accordeong]] of en [[orgel]] zorgn verschillige registers vo verschillige klankn. Ge kut up twêe verschillige maniern vor e verschillige klank zorgn deur nootn toe te voegn an de gebrukte note:
* De zelste note van 't zelste octaaf, mor e bitje ôoger of lêeger daj e zwevende klank krigt
* De zelste note van en octaaf ôoger of lêeger daj ne vullere klank krigt
Deur verschillige combinoaties te moakn, kuj ezo verschillige registers moakn.

===Geschiedenisse===
De noame harmonium wierd vo den êeste kêer gebrukt in [[Vrankryk]] deur Alexandre Debain. Em wos den êestn om zuk en instrument te bouwn da gebruk makte va drukwind, da wil zegn daj de lucht nor de tongsjes bloast. Up min of mjir 't zelste moment wos der wok nen Amerikoan die min of mjir 't zelste gemakt adde, mo tonne mi zugwind die zorgde vo nen onderdruk. Omdat da simpelder wos vo te moakn wos de Amerikoansje versie rap populairder dan de Fransche. Harmoniums wierdn surtout populair in kerkn vo zang te begeleidn.

[[Categorie:Muziekinstrument]]
