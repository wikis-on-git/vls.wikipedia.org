[[Ofbeeldienge:Hooiberg by emile claus.jpg|thumb|right|Hooiberg]]
[[Ofbeeldienge:Emile Claus - De ijsvogels.jpg|thumb|right|D'ysveugels]]
'''Emile Claus''' ([[Woaregem|Sint-Eloois-Vyve]], [[27 september]] [[1849]] - [[Astene]], [[14 juni]] [[1924]]) wos nen [[West-Vloandern|West-Vlamschn]] [[kunstschilder]].

==Zyn jounk leevn==
Emile Claus es geboorn en gekwikt in de [[Woaregem]]se deelgemeente Sint-Eloois-Vyve lanks de [[Leie]].

Je studeerd' hem an d'Academie van [[Antwerpn]]. J'es toun na doa vruusd en schilderde doa surtout portrettn en [[realisme|realistische]] stikkn. 

In 1883 gounk 'n hem goan weunn in Astene, in villa "Zonneschyn", lanks d'oevers van de Leie. In 1886 trouwde 'n hem mèi Charlotte Dufaux.

==Van realisme noa luminisme==
Binstn voyoagn na [[Parys]] round 1890 hèit 'n hem [[Claude Monet]] leern kenn. Claus wos vree ounder 'n indruk van zyn werkn en via Monet gerocht'n hem ounder 'n invloed van 't [[impressionisme]]. Deur Monet veranderde zynen styl van realisme noa [[luminisme]], dat es e typisch Belgische soorte van neo-impressionisme woavan da Claus voortrekker wos. Zyn schilderyen '''n Beetnoogst'' uut 1890 en ''D'ysveugels'' uut 1891 zyn belangryke scharnierwerkn in die evoluusje.

In 1904 hèit 'n hem de kunstenoarsgroep ''Vie et Lumière'' upgericht. 

De schilderesse Jenny Montigny hèit e grote rolle gespeeld in 't leevn van Claus. Ze wos zyn ne leerlienk van hem en es d'r en affaire mei begunnen da hèit bluuvn deurn tot an zynen dood in 1924.

Emile Claus ligt begroavn in zynen eigen hof in Vyve.

{{commonscat|Emile Claus}}

[[Categorie:West-Vlamsche kunstschilder]]
[[Categorie:Impressionisme]]

[[de:Emile Claus]]
[[en:Emile Claus]]
[[es:Emile Claus]]
[[fr:Émile Claus]]
[[lb:Émile Claus]]
[[nl:Emile Claus]]
