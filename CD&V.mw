Christen Democratisch en Vlaams. Synoniem: de Tjeevn

Tes een politieke partie die redelik sterk stoat in [[West Vloandern]]. Vroeger wast de CVP. Tes een centrumpartie, vroeger ollèène katholiek, maor nu breder maotskappelik (ze moetn wel, want zoevele katholiekn zin der nie mè, zelfs in West Vloandern). Maor tog oudn ze nog an de christelijke woarden voe uithangspunt. 


In vele hemeinten, vooral ip de buuten, ein ze de absolute meirdergeid, of zittn ze temeinste in de hemiènteroad. In [[Kortrik]], ein van de grottere stedn, èènze 'taol jaorn en jaore voe te zèggn. E paor bekende West-Vlamse CD&V'ers zien: [[Yves Leterme]], [[Stefaan De Clercq]]. Oak [[Jean-Luc Dehaene]], ein van de veurige èèste meniesters van't land, ès en afvalligge West-Vloamienk.
