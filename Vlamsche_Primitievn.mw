[[Ofbeeldienge:Jan van Eyck 069.jpg|thumb|Madonna mè kanunnik Joris van der Paele. Jan van Eyck]]
[[Ofbeeldienge:Jan van Eyck 070.jpg|thumb|Madonna mè kanselier Rolin. Jan van Eyck]]
De benoaminge '''Vlamsche Primitievn''' ontstond in de 19e eeuwe en verwyst no de schilderschole die in de 15e eeuwe in enigte steedn van de Zudelikke Nederlandn tout bloei kwam, surtout in [[Brugge]], [[Gent]], Doornik, [[Brussel]], Leuven en 's-Hertogenbosch. Da gebied was ton 'n deel van 't ryk van de [[Bourgondische ertoogn]] en was 't economisch centrum van Europa.

De kunst van de Vlamsche Primitievn wordt enerzyds als 'n uutloopr van de loatgotische styl beschouwd, anderzyds als 't begun van de renaissance in de noordelikke schilderkunst.

Kenmerknd is den andacht vor 't landschap, de mens en 't doageliks leevn, de zin vo 't detail en de religieuze onderwerpn met 'n dikwyls verdookn symboliek.
Deur middl van 'n geperfectioneerde olieverftechniek up eiknoutn paneeln bereiktn ze 'n tout ton onbekende levensechteid in de weergoave van de stoffelikke weireld.
 
Die oogstoande kunst wierd in de 19e eeuwe 'primitief' genoemd omdat 't an de klassieke kunst van de renaissance en 't academisme voorof ging en ook omdat 't nog gin lineair perspectief vertoonde.

De grondleggers van de nieuwe schilderstyl woarn de [[Meester van Flémalle]] in Doornik, [[Jan van Eyck]] in Brugge en [[Rogier van der Weyden]] in Brussel. In de twiddn elft van de 15e eeuwe bouwden [[Petrus  Christus]], [[Hans Memling]] en [[Gerard David]] in Brugge, [[Dieric Bouts]] in Leuven en [[Hugo van der Goes]] in Gent voort up de technische en spirituele rykdom van de pioniers, woaran dan ze elk under eigen visie toevoegdn. Van Dieric Bouts kun je 'n importent werk zien in de Brugse Sint-Salvatorskathedroale: 't Drieluyk 'Martelinge van dn illign Hippolytus'.  't Middn-en rechterluyk zyn van em en 't linkerluyk is van Hugo van der Goes. D'andere meesters angn in 't [[Groeningemuseum]] in Brugge.
[[Ofbeeldienge:Philip the good.jpg|thumb|left|Filips de Goede. Rogier van de Weyden]]
[[Ofbeeldienge:Dieric Bouts 013.jpg|thumb|Martelinge van dn illign Hippolytus. Dieric Bouts]]

[[Categorie:Kunststromienge]]
[[Categorie:Schilderstyl]]
[[Categorie:Vlamsche Primitievn| ]]

[[ca:Pintura flamenca]]
[[de:Altniederländische Malerei]]
[[en:Early Netherlandish painting]]
[[es:Pintura flamenca (siglos XV y XVI)]]
[[fr:Primitif flamand]]
[[hr:Nordijska renesansa]]
[[mk:Ранофламанско сликарство]]
[[nl:Vlaamse Primitieven]]
[[pt:Gótico flamengo]]
