[[Image:Oost-Cappel - Village and church.jpg|thumb|200px|right|Oost-Kapel etrokkn van in [[Roesbrugge]]]]
'''Oost-Kapel''' is e parochie in 't [[Vrankryk|Fransche]] die teegn de schreve ligt. 't Weunn e klêne 400 menschn. In Oost-Kapel is er nog e duoanepost, die nu vaneigns nemi gebruukt is.  Oost-Kapel ligt teegn [[Bevern (Oalveriengem)|Bevern]] in [[België]] en [[Oundschôte]], [[Bambeke]], [[Killem]] en [[Respoeë]] in Vrankryk. 't Stiksje van Bevern die teegn Oost-Kapel ligt, noemt '' 't Kappeltje''.

==Noame==
De noame Oost-Kapel komt 'n êeste kêe vôorn in 1139, toune nog ''Host-Capple''. De noame verwyst no de liggienge van e kapelle 'n upzichte van Respoeë.

==Geschiedenisse==
Oost-Kapel is ossan e klêne parochie ewist. In de zestienste êeuwe en ze der doar oek van at beisn de beeldnstorm, toune is hêel de romoansche kerke voun de zak oopn. 't Is doarachter e nieuwe gotische kerke ezet, oundermêer me zandstêen van up de bergn in de streke. De kerke is nog eki moetn erbouwd zyn, achter da ze hêlegans ofebrookn wos beisn en [[Iengeland|Iengelse]] deurtocht beisn 'n Slag byn Oundschôte van 1793. 

Beisn 'n [[14-18|Êestn Weireldôorloge]] zyn der oek uut Oost-Kapel jounge gastn no 't frount egoan, doavan zyn der 9 esneuveld. 

Oost-Kapel is ossan bekend ewist voun ze blauwers en toet in 1972 giengn der vele Vloamiengn no 't oanevichtn, toet at dadde verboodn ewist is deurdat er veel te vele in kweiste ekommn wos.

==Externe koppelienge==
*[http://www.cc-flandre.fr/oostcappel/index.html Officieeln site van Oost-Kapel]
