Et '''mesolithicum''' of den '''middn[[steentyd]]''' es de periode tusschn et [[paleolithicum]] en [[neolithicum]]. Die periode begunt an ’t ende van den letstn ystyd, 12 à 10.000 joar geleen. Omda de landbouw em bitje mè ne kee over Europa verspreidde, endigt et mesoliticum nie overal up 't zelste moment. 

==Veranderiengn van klimoat ==
Et mesolithicum begunt t'ope mè et [[holoceen]], achter den letstn ystyd. 't Klimoat komt warmer, en in e periode van 5.000 joar smeltn de yskappn grootndeels of en stygt et niveau van de zeespegel mè meer of 40 mèter.

In nen toamelikkn kortn tyd kwom d'r in Europa en Noord-Amerika e gemoatigd klimoat.

==Veranderiengn van levensgewuntn==
Deur die rappe upwarmienge stiervn verschillige beestesoortn lik den '''mammoet''', den '''oolnbeir''' en de '''wuloarigen neusoorn''' an 't begun van et holoceen uut. De mienschn moestn dus noodgedwoungn zelve voor under teetn begunn te zorgn. Ze begostn an akkerbouw te doene en beestn te domestiqueern. ’t Woarn surtout de wuuvn die up de veldn vrochtnden binst da de vintn bleevn joagn en vo ’t vee zorgden. 

Dienen overgank van joager-verzoameloare noa sedentair gebeurde geleidelik an. Da begoste mè klene groepn van mienschn die up dezelste plekke bleevn, juste lange genoeg voe ene kee te keunn zoain en t’oogstn. Me noemn datte '''seizoensdorpn'''.  De mienschn pasten under goed an an die nieuwe omstandigeedn en de bevolkienge begoste te gruujn.

Voundstn bewyzn dat de bewerkiengstechniek van viersteen (silex) vodder verfynde noar klindere, scherpere schrepers en pylpuntn ('''microlietn'''). Da kwam omda silexsteen oe langer oe moelikker te vindn wos. Et gebruuk van pyl en boge gerakt meer en meer courant.

==Mesolithicum lik apart tydvak?==
Den term '''mesolithicum''' es minder en minder gebruukt. Weetnschappers anzien d’oudste periode van et mesolithicum lik e voortzettienge van et [[paleolithicum]]. En de vernieuwiengn an ’t ende van et mesolithicum (sedentaire mienschn die an landbouw en veeteelt begunn te doene) lik et begun van et [[neolithicum]].

[[Categorie:Pre-istorische kunste]]
[[Categorie:Pre-istorie]]

[[ast:Mesolíticu]]
[[bn:মেসোলিথিক]]
[[ca:Mesolític]]
[[cs:Mezolit]]
[[da:Ældre stenalder]]
[[de:Mittelsteinzeit]]
[[el:Μεσολιθική περίοδος]]
[[en:Mesolithic]]
[[es:Mesolítico]]
[[et:Mesoliitikum]]
[[eu:Mesolito]]
[[fi:Mesoliittinen kausi]]
[[fr:Mésolithique]]
[[gl:Mesolítico]]
[[he:תקופת האבן התיכונה]]
[[hr:Srednje kameno doba]]
[[hu:Mezolitikum]]
[[it:Mesolitico]]
[[ja:中石器時代]]
[[ka:მეზოლითი]]
[[ko:중석기 시대]]
[[lt:Mezolitas]]
[[lv:Mezolīts]]
[[mk:Мезолит]]
[[nl:Mesolithicum]]
[[no:Mesolitikum]]
[[oc:Mesolitic]]
[[pl:Mezolit]]
[[pt:Mesolítico]]
[[ru:Мезолит]]
[[sh:Mezolit]]
[[simple:Mesolithic]]
[[sk:Mezolit]]
[[sl:Mezolitik]]
[[sr:Мезолит]]
[[sv:Mesolitikum]]
[[ta:இடைக் கற்காலம்]]
[[te:మధ్య శిలా యుగము]]
[[uk:Мезоліт]]
[[zh:中石器時代]]
