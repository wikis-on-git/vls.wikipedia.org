'''Valerius De Saedeleer''' ([[Aalst]], [[4 ogustus|4 augustus]] [[1867]] – [[Leupegem]], [[16 september]] [[1941]]) was e [[Vloandern|Vlamsche]] kunstschilder. Je schilderde uutgestrekte panoramische landschappn. Je was één van de schilders van de êeste groep van de [[Latemsche schole]].

==Leevn en werk==
Valerius De Saedeleer was de zeune van e fabrikant van zêpe. Teegn de gouste van z’n voader gingt ‘n noa de Academie vo Schone Kunstn in [[Gent]] en loater volgdet ie lesse by [[Franz Courtens]] in [[Brussel]]. Je trouwdege in 1989 in Aalst mè Clémentine Limpens.

Je weunde êest e poar joar in [[Blanknberge]] en [[Wendune]]. Je was doa by een artistieke groeperinge ''De Zwarte Kat'' tegoare mè kunstschilder Jules Gadeyne (1857-1936). Ze kwoamn tegoare in ’t ’t strangecafé ''A la Belle-Vue'' in [[Harendyke]]. Die café wierd oopng’oudn deur Mietje Gadeyne, de zuster van Jules Gadeyne. Harendyke was één van de favoriete pleksjes van De Saedeleer. J’et er ook nog geweund in ’t dunecafé de ''Bagatelle''. In 1894 è keuniginne Carolina van Saksen in de Bagatelle e schilderye van De Saedeleer gekocht vo 200 fr, e forse somme in dien tyd.

Doar achter  et De Saedeleer ook  in [[Lissewege]] geweund in e boerderytje langs de Ter Doeststroate. Eén van z'n winterlandschappn geschilderd in Lissewege angt in ‘t [[Groeningemuseum]] in [[Brugge]].

Je weunde ook in St.-Martens-Latem (1893), Afsnee, St.-Denys- Westrem en in [[Gent]] by [[George Minne]].  Je was doa  lid  van de  Socialistische Partye. 

In 1898 kêerdet ie were noa  Latem.  De schilderyen dat ’n makte tusschn 1904 en 1914 wordn anzien als zyn beste werkn. 

Van 1908 tout 1914 weundet ie in [[Tiegem]] en in  1914 gingt ‘n noar [[Iengeland]]. Je weunde  in ‘t heuvelland van Wales. 

Je kêerde in 1921 were noa [[Vloandern]], êest in Etikhove tout in 1937 en achter da zyn vrouwe gestorvn was, de grotste klop van zyn leevn,  gingt ’n by één van zyn dochters weunn in  Leupegem, woa dat ’n ook gestorvn is ip 16 december 1941.
 
==Varia==
*In Blanknberge ist er e rampe noa de zêedyk noa Valerius De Saedeleer  vernoemd: ''De Saedeleerhelling''.
*In Lissewege en in Etikhove is’t er e weg noar em vernoemd: ''Valerius De Saedeleerpad''.
*In Aalst ist er e ''Valerius De Saedeleerstroate''.

==Externe koppelienge==
*[http://users.pandora.be/VNJ-Mere/valerius_de_saedeleer.htm Biografie]

[[Categorie:Vlamsche kunstschilder|De Saedeleer, Valerius]]

[[nl: Valerius De Saedeleer]]
