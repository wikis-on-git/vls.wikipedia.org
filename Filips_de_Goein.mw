{{Dynastie|
| ploatje = [[Ofbeeldienge:Philip the good.jpg|250px|Filips den Goein]]
| noame = Filips den Goein
| leevn = 1396-1467
| functie1 = [[Ofbeeldienge:Blason fr Bourgogne.svg|35px|left]][[Bourgondische hertoogn|Hertog van Bourgondië]]
| periode1 = [[1419]]-[[1467]]
| vôorganger1 = [[Jan zounder Vrees]]
| ipvolger1 = [[Karel den Stoutn]]
| functie2 = [[Ofbeeldienge:Blason Comte-de-Flandre.svg|35px|left]][[Groaf van Vloandern]]
| periode2 = [[1419]]-[[1467]]
| vôorganger2 = [[Jan zounder Vrees]]
| ipvolger2 = [[Karel den Stoutn]]
| voader = [[Jan zounder Vrees]]
| moeder = Margaretha van Beiern
}}
[[Ofbeeldienge:Karte Haus Burgund 3.png|thumb|250px|Zyn bezittiengn]]
'''Filips den Goein''' (Dijon, [[31 juli]] [[1396]] - [[Brugge]], [[15 juni]] [[1467]]) was hertog van 't [[Bourgondische Ertoogn|Bourgondisch Ryk]].

==Territorioale uutbreidiengn==
Van 1405 wast ’n groaf van [[Charolais]] en j’erfde in 1419 ‘t hertogdom Bourgondië en de groafschappn [[Groafschap Vloandern|Vloandern]], Artesië en Franche-Comté van ze voadre, [[Jan zounder Vrees]]. Ton et ’n in 1430 ’t hertogdom Broabant, Limburg en [[Ertogdom Lothier| Lothier]] der zelve by gevoegd en in 1432 ’t groafschap [[Olland]], [[Enegouwn]] en [[Zêeland]]. Je was ook markgroaf van Namen van 1429 en hertog van [[Luxemburg]] van 1441. J'et da kunn doen deur gebiedn up te koopn, te ervn of e kêer etwuk te verovern.

==Ofoudienge==
[[Ofbeeldienge:Philip the Good Arms.svg|left|thumb|100px|Woapnschild van Filips den Goein (achter 1430)]]
Zyn ofoudienge wa e vrêe schone bedoeninge, want j'ad vele soutjes. [[Vloandern]] was in dien tyd toch êen van de rykste streekn van Europa. 't Schynt dat'n op een bepoald moment twêe procent van de totoale begrotienge et uutgegeevn an schone klêern en stoffn. J'ad ook een kapelle me weireldberoemde musiciens, en je koste ook van tydn ne kêer een wandtapytje apprecieern. J'et ook de [[Orde van et Gulden Vlies]] upericht en een schoon paleis gebouwd in Dijon en [[Brussel]].

==Reloatie mei Vrankryk==
Z'n familie wa gêen goeie moatjes met de keunienk van [[Vrankryk]], en 't et van tydn ne kêer ôorlog van gekommn. Z'en zyder ton een alliantie geslootn me de keunienk van [[Iengeland]] binst de [[Ounderdjoarige ôorlog]]. Zyn voadre et [[Parys]] kunn belegern moa je wierd tonne vermord deur de [[Fransche]]. Filips wa nie zo te doene vor ôorlog en j'et tonne een bestand geslootn met de keunienk, woar dat y em e schone party ground et kunn steekn in de Picardië. Je most toun wel bekenn dat de keunink van Vrankryk zyn boas was.

==Zyn Vrouwn==
Filips was e groot vrouwnliefebber. J'is drie kis getrouwd gewist. Z'n eeste vrouwe was Michelle van Frankryk, z'n twidde Bonne van Artois en z'n derde [[Isabella van Portugal (1397-1471)|Isabella van Portugal]]. Moa j'ad ook e hele reekse maîtresses woa dat 'n minstns zesentwintig bastoards mee ad, w.o. Anton, Cornelis, Filips en David van Bourgondië. En e kroniek uut dien tyd vertelt dat 'n 't embleem van et Gulden Vlies koos omdat 'n smoorverliefd was up e Brugse schone mè goudblond oar.

==Zyn dood==
Filips den Goein es gestorvn up de vichtienstn van [[1467]], en heel Brugge was an 't schrêemn on ze zyn lyk van 't paleis noar de [[Sint-Donaaskerke]] ein gedreegn. Ze voundn 't allemoalle zukke goein da z'em loater ''Filips den Goein'' en genoemd.

==Erfenisse==
Zyn zeune [[Karel den Stoutn]] ot allyk minder geduld en j'ad meermoals de Fransche keunink en andere vyandn geattaqueerd, zelfs wannêer Filips nog ertog was. Deur de agressiviteit van Karel zoudt e grôot stik van Filips ze ryk verloorn goan.

{{commonscat|Philip III Duke of Burgundy|Filips den Goein}}

[[Categorie:Ertog van Bourgondië]]
[[Categorie:Groaf van Vloandern]]

[[ca:Felip III de Borgonya]]
[[cs:Filip III. Dobrý]]
[[de:Philipp III. (Burgund)]]
[[el:Φίλιππος της Βουργουνδίας]]
[[en:Philip the Good]]
[[es:Felipe III de Borgoña]]
[[et:Philippe Hea]]
[[fi:Filip III (Burgundi)]]
[[fr:Philippe III de Bourgogne]]
[[fy:Filips de Goede]]
[[he:פיליפ השלישי, דוכס בורגונדיה]]
[[hu:III. Fülöp burgundi herceg]]
[[it:Filippo III di Borgogna]]
[[ja:フィリップ3世 (ブルゴーニュ公)]]
[[la:Philippus III (dux Burgundiae)]]
[[nds-nl:Filips de Goeie]]
[[nl:Filips de Goede]]
[[no:Filip III av Burgund]]
[[pl:Filip III Dobry]]
[[pt:Filipe III, Duque de Borgonha]]
[[ru:Филипп III Добрый]]
[[sk:Filip III. (Burgundsko)]]
[[zh:菲利普三世 (勃艮第)]]
