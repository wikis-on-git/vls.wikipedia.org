[[Ofbeeldienge:Philip the good.jpg|thumb|<center>Filips de Goede]]
'''Filips de Goede''' ([[Dijon]], [[31 juli]] [[1396]] - [[Brugge]], [[15 juni]] [[1467]]) was [[Bourgondische Ertoogn|ertog]] van 't [[Bourgondische Ryk]].

==Territorioale uutbreidiengn==
Y et [[Bourgondië]], [[Artesië]], [[Vloandern]] en het vrye groafschap Bourgondië geërfd van ze voadre, [[Jan zounder Vrees]]. Ton et y [[Broabant]], [[Olland]], [[Limburg]] en [[Enegouwn]] zelve der by gevoegd. Y et da kunn doen deur gebiedn up te koopn, te ervn of e kêer etwuk te verovern.

==Ofoudienge==
Zyn ofoudienge wa e vrêe scone bedoeninge, want y at vele [[soutjes]]. [[Vloandern]] was in dien tyd toch êen van de rykste streekn van Europa. 't Scynt dat y op een bepoald moment twêe procente van de totoale begrotienge et uutgegeevn oan scone klêern en stoffn. Y'ad ook een kapelle mêe weireldberoemde musiciens, en y koste ook van tydn ne kêer een [[wandtapyt]]je apprecieern. Y et ook de Orde van 't [[Gulden Vlies]] upericht. Y et ook een scoon [[paleis]] gebouwd in Dijon en [[Brussel]].

==Reloasje mei Vrankryk==
Z'n famille wa gêen goeie moatjes met de [[keunienk]] van [[Vrankryk]], en 't et van tydn ne kêer [[ôorlog]] van gekommn. Z'en zyder ton een [[alliantie]] geslootn me de keunienk van [[Iengeland]] binst de [[Ounderdjoarige ôorlog]]. Zyn voadre et [[Parys]] kunnen belegern moa y werd tone vermord deur de [[Fransche]]. Filips wa nie zo te doene vor ôorlog en y et tone een bestand geslootn met de keunienk, woar dat y em e scone party ground et kunn steekn in de Picardië. Y most toun welle bekenn dat de keunink van Vrankryk zyn boas was.

==Zyn dood==
Filips de Goede es gestorvn up de vichtienstn van [[1467]], en heel Brugge was oan 't scrêen toen da ze zyn lyk van 't paleis noar de [[Sint-Donaaskerke]] ein gedreegn. Ze voundn 't allemoalle zukke goein da z'em loater "Filips de Goein" en genoemd.

==Erfenisse==
Zyn zeune [[Karel de Stoute]] ot allyk minder geduld en y at meermoals de Fransche keunink en andere vyandn geattaqueerd, zelve wannêer Filips nog ertog was. Deur de agressiviteit van Karel zou een grôot stik van Filips ze ryk verloorn goan.

[[Categorie:Middelêeuwen]]

[[nl:Filips de Goede]]
