'''Filips de Goede''' was de [[Bourgondische Ertoogn|ertog]] van 't [[Bourgondische Ryk]] vo [[1396]] tot [[1467]]. Ie et [[Bourgondië]], [[Artesië]], [[Vloanderen]] en het vrie groafschap Bourgondië geerfd van ze voadre, [[Jan zonder Vrees]]. Ton et Ie [[Broabant]], [[Olland]],[[Limburg]] en [[Henegouwn]] zelve der by gevoegd. Ie et da kun'n doen deur gebied'n up te kopen, te erv'n of e kêer etwuk te verover'n.

Zien hofoedynge wa e vrê scone bedoeninge, want ie at vele [[soetjes]], [[Vloandern]] was in dien tyd toch êen van de rykste streek'n van Europa. T'scynt dat ie op u bepoalde momente twjê procente van de totoale begrotynge et uutgegev'n oan scone klêr'n en stof'n. Ie'm ad ook een kapelle mê wêreldberoemde musiciens, en ie koste ook van tyd'n ne kêr een [[wandtapyt]]je apprecier'n. Ie et ook de Orde van 't [[Gulden Vlies]] upericht. Ie et ook een scoon [[Palys]] gebou'd in [[Dyon]] en [[Bruss'l]]

Zen famille wa gên goeie maotjes met de [[keunienk]] van [[Vrankryk]], en t' et van tyd'n ne kêr [[ôorlog]] van gekom'n. Zen zieder ton een [[alliansche]] geslot'n me de keunink van [[Iengeland]] tydens de [[hoenderjaorige ôorlog]]. Zien voadre et [[Parys]] kunnen belêger'n moa ie werd toene vermôrd deur de [[Fransche]]. Filips wa nie zo te doene vor ôrlog en ie et tone een bestand geslôt'n met de keunink, wor dat ie'm ton e scone party groend et kun'n stek'n in de Picardië. Ie most ton welle beken'n dat de keunink van Frankryk zien boas was.


Filips de Goede es gestorv'n up de 15'sten van [[1467]], en hele Brugge was aont scrê'n toen dasse zyn lyk van 't [[Palys]] naor de [[Sint-Donaaskerke]] ey'n gedreeg'n. Ze voend'nt allemoalle zukke goei'n dasse'm loater "Filips de goei'n" en genoem'd.
Zien Zeune [[Karel de Stoute]] ot allik minder geduld en ie at meermoals de Fransche keunink en aondere vyand'n geattacquert, zelve wannêr Filips nog ertog was. Deur de aggresivityt van Karel zoe een grôt stik van Filips ze ryk verlor'n goan.
