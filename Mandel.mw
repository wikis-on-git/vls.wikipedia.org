De '''Mandel''' is e zyriviere van de [[Leie]] die etwoarsn tussn [[Passchendoale]] en [[Rôzebeke]] ountspriengt. 

De riviere passeert vervolgens deur de volgende gemêentn: [[Ooglee]], [[Roeseloare]], [[Yzegem]], [[Iengelmunster]], [[Mullebeke]], [[Ôostrôzebeke]], [[Dentergem]] en [[Wielsbeke]] woar da ze uutmondt in de Leie. 

Deur dat de riviere deur e dichtbevolkt gebied strôomt, komt er ôok vele oungezuverd rioolwoater in terechte. De Mandel is ton ôok e dôde riviere. De geure wos e poar joarn geleedn ip warme doagn ondroaglik. Tegenwoorde is't e bitje verbeterd, moa d'r is nog veel werk an de wienkel.

In de loate [[Middelêeuwen]], wier de Mandel gebruukt vô't transport over't woater. D'r kostn allêene moar klêne en korte bôotn gebruukt weirn angezien de riviere niet te vele ginne diepgank eit en ôok nie ol te brêed is. 

Vanof de neegntiende êeuwe, wos de [[Vlasverwerkienge]] ne belangryke verveuler van de rivier. Zjuste gelik de [[Leie]], wos de Mandel styf in trek vôo de vlasrôtienge: d'r zat ôok winne tut gin kalk in 't woater. Een crucioal iet vôo e goeie rôtienge!

In de twintiste êeuwe is de riviere gedêeltelik overwelfd geroakt. Ollesis in Yzegem en Iengelmunster moe je ol goe kykn woar da ze nog were te vindn is.

[[Categorie: Riviere in België]]

[[ca:Mandel]]
[[en:Mandel River]]
[[nl:Mandel (rivier)]]
