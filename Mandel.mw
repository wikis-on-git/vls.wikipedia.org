De '''Mandel''' is e zieriviere van de [[Leie]] die etwoarsn tussn [[Passchendoale]] en [[Rôzebeke]] ontspriengt. 

De riviere passeert vervolgens deur de volgende gemêentn: [[Ooglee]], [[Roeseloare]], [[Izzegem]], [[Iengelmunster]], [[Mullebeke]], [[Ôostrôzebeke]], [[Dentergem]] en [[Wielsbeke]] woar da ze utmondt in de Leie. 

Deur dat de riviere deur e dichtbevolkt gebied strôomt, komt er wok vele ongezuverd rioolwoater in terechte. De Mandel is ton wok e dôde riviere. De geure wos e poar joarn geleedn ip warme doagn ondroaglik. Tegenwoorde is't e bitje verbeterd, moa d'r is nog veel werk an de wienkel.

In de loate [[Middelêeuwen]], wier de Mandel gebrukt vô't transport over't woater. D'r kostn allêene moar kljinne en korte bôotn gebrukt weirn angezien de riviere niet te vele ginne diepgank eit en wok nie ol te brêed is. 

Vanof de neegntiende êeuwe, wos de [[Vlasverwerkienge]] ne belangrikke verveuler van de strôom. Zjuste gelik de [[Leie]], wos de Mandel stif in trek vôo de vlasrôotienge: d'r zat wok winne tut gin kalk in't woater. Een crucioal iet vôo e goeie rôotienge!

In de twintiste êeuwe is de riviere gedjiltelik overwelfd geroakt. Ollesis in Izzegem en Iengelmunster moe je ol goe kiekn woar da ze nog were te vindn is.

[[Categorie: Riviere in België]]
