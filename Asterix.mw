'''Asterix''' is e [[Vrankryk|Fransche]] stripreekse van Albert Uderzo en René Goscinny. Achter da Goscinny dôodgienk in 1977, et Uderzo ollêne vors edoan. 't Bestoan oundertusschn 33 officiële titels en nog êentige specioale uutgoavn. 

't Goat verre ossan over d'inweuners van e klêen dorptje in Gallië (oude benoamienge van Vrankryk in 'n tyde van de [[Keltn]] en de [[Romeinn]]) die bluuft vichtn teegn de Romeinn, oundermêer teegn [[Caesar]]. Ze kunn mêestol winn deur dan ze e toverdranksje drienkn die ebrouwd is deur nunder druïde ''Panoramix'' en woadeure dan ze ounoverwinnelik kommn.

Aar zoakn die vele werekommn, zyn clichés over landn en nunder inweuners en wôordkluchtjes.

==Personoages==
[[Ofbeeldienge:Asterix-Main_Gaul_characters.jpeg|thumb|right|300px|Van lienks no reks: Nestorix, Kostunrix, Obelix en Idefix, Asterix, Panoramix, Heroix, Hoefnix en Kakofonix. De twêe droagers van Heroix en gin noame in 'n striep.]]
*''Asterix'': e klêne, mor indeliks stoutn keirel. En et blound oar en lik olle Galliërs et 'n oek e moustas. Up zyn oofd et 'n e elme me [[kroaie]]vlerkn up (etwot die in 't echt nie bestoeg). 't Is 't oofdpersonoage en de mêeste veroaln droain dus round nem. Ze noame komt van en asterisk, de benoamienge voun e sterretje woamei dat er verweezn is nor voetnootn (''*'').
*''Obelix'': 'n dikstn en bestn moat van Asterix. En is menhirouwer en dedie droagt 'n zevve round up ze rik (e kut dadde omdat 'n, at 'n klêne wos, in e pot met toverdrank evolln is en 't gerakt nie mir uutewrocht). Ze bekendste uutsproake is ''Rare jongens, die ...'', woarachter dat 'n toune e vook zegt, lik ''Romeinn''. E doe nie liever of vichtn me de Romeinn en joagn up everzweens (en ze vaneigns oek upeetn).
*''Idefix'': 't [[ound|oundje]] van Obelix, die oek zot is van [[everzwyn|everzweens]] en Romeinn. E ku wel nie teegn boomn die omme ekapt zyn. 
*''Panoramix'': de druïde die zort vou 'n toverdrank woadeure dan de Galliërs ounoverwinnelik kommn.
*''Heroix'' (in 'n tyde ''Abraracourcix''): stamoofd en oek ossan grêed voun te vichtn. En is etrouwd me Bellefleur en thuus et 'n nie ol te vele te piepn. 
*''Kokofonix'' (in 'n tyde ''Assurancetorix''): bard die nie ku ziengn en die deur Hoefnix ('n smed) geregeld ekir in de ground esleegn is.
*''Kostunrix'': visverkoper die gin goeie zoakns doet omdan olle menschn van 't dorptje vele liever everzwynevlêes eetn. E komt geregeld in stokke met 'n smed Hoefnix.
*''Hoefnix'': 'n smed, e keirel me vele macht die ossan met en [[oamer]] roundlopt. E affrounteert oek 'n oudstn van 't dorp geirn.
*''Nestorix'': 'n oudstn van 't dorp, en et nog evochtn in Alesia. En is etrouwd met e wuuf die vele jounger is of nem.
*''Caesar'': Romeinschn keizer die der nie goed teegn kut dan 't Romeinsche leger e klêen dorptje nie kut overmêestern.

==Boekn==
't Bestoan [[Lyste van Asterixalbums|33 officiële albums]]. 

===Têeknfilms===
't Zyn ol 8 têeknfilms emakt.
 
*''Asterix de Galliër'' (1967)
*''Asterix en Cleopatra'' (1968)
*''Asterix verovert Rome'' (1976)
*''Asterix contra Caesar'' (1985)
*''Asterix bij de Britten'' (1986)
*''Asterix en de knallende ketel'' (1989)
*''Asterix in Amerika'' (1994)
*''Asterix en de Vikingen'' (2006)

===Films===
't Bestoan oundertusschn 3 langspeelfilms.

*''Asterix & Obelix teegn Caesar'' (1999)
*''Asterix & Obelix: missie Cleopatra'' (2002) 
*''Asterix en de Olympische Spelen'' (2008)

==Externe koppelienge==
*[http://youtube.com/watch?v=tOZF6H7IdcE&feature=related Inleidienge van 'n têeknfilm ''Asterix bij de Britten'' (in 't Iengels).]
*[http://youtube.com/watch?v=DPCj_DEMGyw&feature=related Trailer van ''Asterix en de Olympische Spelen''.]

[[Categorie:Stripreekse]]

[[af:Asterix]]
[[ast:Astérix el Galu]]
[[bg:Астерикс]]
[[bn:অ্যাস্টেরিক্স]]
[[ca:Astèrix el gal]]
[[cs:Asterix]]
[[cy:Asterix]]
[[da:Asterix]]
[[de:Asterix]]
[[el:Αστερίξ]]
[[en:Asterix]]
[[eo:Asteriks]]
[[es:Astérix el Galo]]
[[et:Asterix]]
[[eu:Asterix]]
[[fa:ماجراهای آستریکس]]
[[fi:Asterix seikkailee]]
[[fr:Astérix le Gaulois]]
[[gl:Astérix]]
[[he:אסטריקס]]
[[hr:Asterix]]
[[hu:Asterix]]
[[id:Asterix]]
[[is:Ástríkur gallvaski]]
[[it:Asterix il gallico]]
[[ja:アステリックス]]
[[ko:아스테릭스]]
[[ksh:Asterix]]
[[la:Asterix]]
[[lb:Astérix]]
[[li:Asterix de Galliër]]
[[nl:Asterix]]
[[nn:Asterix]]
[[no:Asterix]]
[[oc:Asterix lo gallés]]
[[pl:Asterix]]
[[pt:Asterix]]
[[ru:Астерикс]]
[[si:සූර පප්පා]]
[[simple:Asterix]]
[[sk:Asterixove dobrodružstvá]]
[[sq:Asterix]]
[[sr:Астерикс]]
[[sv:Asterix]]
[[tl:Asterix]]
[[tr:Galyalı Asteriks'in Maceraları]]
[[zh:阿斯泰利克斯历险记]]
