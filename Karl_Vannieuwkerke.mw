{{plat|Ypers}}'''Karl Vannieuwkerke''' (°[[18 januoari]] [[1971]] in [[Yper]]) is e [[West-Vloandern|West-Vlamschn]] [[sportverslaggever]]. Zyn specialisoasches zyn [[vélokoerse|koers]] en [[tennis]]. Voen 't moment wunt 'n in [[Beerst]], in d'Oostendestroate.

==Carrière==
Karl Vannieuwkerke is ofestudeerd an de [[HIEPSO]] in [[Kortryk]] in de richtienge toegepaste communicoatie. Zyn êeste werk wos voen de gazette [[Het Volk]] dat 'n begust beistn dat 'n vors lêerde. Van [[1994]] vors is 't 'n no [[WTV|Focus TV]] gon werkn tot dat 'n in [[1997]] e contract aneboodn krêeg by de [[VRT]]. 
En is surtout bekend va zyn wielerverslaggevinge (grôte êendagskoersn, de [[Rounde van Vrankryk]]) en e doet dat olzowel up de moto of in e studioprogramma. De latste joarn is 'n 'n presentator van 't VRT-Tourjournoal op 'n loatn oavond. 

Up e bepoald moment is 't 'n zevve begunn koersn, woadeure dat 'n e masse vermoagerd is. In [[1998]] et 'n de sportpersprys ekreegn en in [[2005]] et 'n e boek eschreevn over de koers: ''Renner willen worden''. Intussen èt ie ol nog 2 boekn geschreevn: ''Surplas'' en ''Sjas patat''. In 2007 doet ie ôok nen theoatertournee met Les Supapes.

==Varia==
* In [[2006]] et 'n mei edoan an 'De slimste mens van de wereld', e programma up [[één|êen]], voen te bewyzn dan sportverslaggevers ouk vele weetn. En et 6 ofleveriengn uutoun. In êen ofleverienge wist 'n etwot nie van de geschiedenisse en et 'n doavôorn pardong ezeid in de noaste ofleverienge teegn zyn lêroare van in 't [[Sint-Vincentiuscollege Ieper|College van Yper]].
* Vannieuwkerke e ferme in 'n strop van e masse wielertoeristen ebeetn deur te zeggn dat 'n [[Mont Ventoux]], êen van de zwoarste Alpenklems, e "klim voor jeannetten", een "[[Evy Gruyaert]]-klimmetje" is<ref>Column "Wielrenner & Biker", juli 2007, Vlaamse Wielrijdersbond ([http://www.alexpages.net/mventoux/prikbord/column-ventoux.doc column in doc-formaat])</ref>. Olle joarn probeern styf veel Vloamiengn en Ollanders, mêestol geweune menschn, vo boovn te groaken.  At dat tonne lukt achter e styf zwoare inspannienge, gift dat tonne e machtig gevoel. E zei achternoars dat 'n doamei bedoelde dat de menschn ouk e ki muchtn droomn van ol die aar cols.

==Bronn==
<references />

[[Categorie: TV-presentator|V]]
[[Categorie: West-Vlamsche journalist|V]]

[[nl:Karl Vannieuwkerke]]
