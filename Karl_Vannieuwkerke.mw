{{plat|Ypers}}'''Karl Vannieuwkerke''' (° [[18 januoari]] [[1971]] in [[Yper]]) is e [[West-Vloandern|West-Vlamschn]] [[sportverslaggever]]. Zyn specialisoasches zyn [[vélokoerse|koers]] en [[tennis]]. Voen 't moment wunt 'n in [[Beerst]], in d'Oostendestroate.

==Carrière==
Karl Vannieuwkerke is ofestudeerd an de [[HIEPSO]] in [[Kortryk]] in de richtienge toegepaste communicoatie. Zyn êeste werk wos voen de gazette [[Het Volk|'t Vook]] dat 'n begust beistn dat 'n vors lêerde. Van [[1994]] vors is 't 'n no [[WTV|Focus TV]] gon werkn tot dat 'n in [[1997]] e contract aneboodn krêeg by de [[VRT]]. 
En is setoe bekend va zyn wielerverslaggevinge (grôte êendagskoersn, de [[Rounde van Vrankryk]]) en e doet dat olzowel up de moto of in e studioprogramma. Up e bepoald moment is 't 'n zevve begunn koersn, woadeure dat 'n e masse vermoagerd is. In [[1998]] et 'n de sportpersprys ekreegn en in [[2005]] et 'n e boek eschreevn over de koers: ''Renner willen worden''.

==Varia==
* In [[2006]] et 'n mei edoan an 'De slimste mens van de wereld', e programma up [[één|êen]], voen te bewyzn dan sportverslaggevers ouk vele weetn. En et 6 ofleveriengn uutoun. In êen ofleverienge wist 'n etwot nie van de geschiedenisse en et 'n doavôorn pardong ezeid in de noaste ofleverienge teegn zyn lêroare van in 't [[Sint-Vincentiuscollege Ieper|College van Yper]].
* Vannieuwkerke eit e bitje vo commotie gezorgd by de wielertoeristen deur te zeggn dat 'n [[Mont Ventoux]], êen van de zwoarste Alpenbeklimmiengn, nen "jannettenberg" is. Olle joarn probeern styf ve Vloamiengn en Ollanders, mêestol geweune minsn, vo boovn te geroaken, wat dat e styf emotionele gebeurtenisse is a 't lukt.  Ie zei achterof dat 'n doamee bedoelde dat de minsn verder moestn durvn kykn dan ollêne en olsan moa diene Mont Ventoux te doene omdat er nog zovele andere zwoare cols zyn.

[[Categorie: TV-presentator|V]]
[[Categorie: West-Vlamsche journalist|V]]

[[nl:Karl Vannieuwkerke]]
