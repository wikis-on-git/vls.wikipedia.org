[[Ofbeeldienge:Munster_Freiburg_luchtboogn.jpg|thumb|Luchtboogn van de Munster van Freiburg, Duutsland, die rustn teegn de steunbeirn.]]
E '''luchtboge''' es e specioale sorte van [[steunbeir]] da in de lucht hangt. 't Gebruuk van luchtboogn wos e serieuze innovoatie in de [[gotiek]].

De middeleeuwsche mienschn wildn veel hoggere kerkn en kathedroaln bouwn, en die gebouwn moestn tezelfdertyd ook kloarder zyn dan vroeger. Die kloarte kwom van groddere [[boovnlucht]]n en gloazen [[triforium|triforia]]. Doardeure kwoamn de zwoare kruusribgewelvn veel ogger 't hangn, en da zorgde vo ne groddern druk up de meurn. 

Luchtboogn zyn en styf elegante maniere vo dienen druk up groot' hogte up te vangn. De luchtboogn oundersteunn d'hoge buutnmeurn van de [[middnbeuke]] en briengn den druk - da van de gewelvn van binn komt - over noa de steunbeirn van de buutnmeurn van de [[zybeuke|zybeukn]]. Luchtboogn rustn teegn steunbeirn, ze zyn 't verlengde van de steunbeirn.

{{Kerkounderdeeln}}

[[Categorie:Ounderdeel kerkgebouw]]
[[Categorie:Bouwkundig ounderdÃªel]]
