'''En in Izzegem''' wos den êesten cd van de hiphopgroep [['t Hof Van Commerce]], uutgebrocht in [[1998]].
In diene tyd wos 't redelik oungeziene dat Vlamse hiphop zô populair kwam. 't Liedje ''Dommestik en Levrancier'' (met 't by de jeugd styf gekende ''zeg ne ki oe loat es 't? 'k Ei der gin gedacht van!'') werd in tyde vele gedroaid ip [[Studio Brussel]]. De ploate es ipgenoomn in de 'Yellow Tape Studio' in [[Gent]] deur DJ Vierenveertig en [[Peter Van De Veire]] en uutgegeevn deur [[Kinky Star Records]].

De tekstn goan surtout over de jeugdjoarn en sommigte ervoariengn in [[Yzegem]] van de twêe mc's [[Flip Kowlier]] en [[Serge Buyse]].

Der werden mêer of 8000 stiks van verkocht, wuk da styf vele es in zyn genre.

==Liedjes==
#''[[Investeern in een twad anders]]''
#''[[Zounder Niet]]''
#''[[Izzegem (lied)|Izzegem]]''
#''[[Genoeg gelachn vintje]]''
#''[[Interludium]]''
#''[['t Hof van Commerce]]''
#''[[Dommestik en Levrancier]]''
#''[[Fysiekelik Pinlik]]''
#''[[Lang leve minzelvn]]''
#''[[De Verefninge]]''
#''[[Izzegem II]]''
#''[[IV]] (met TLP)''
#''[[In den begunne]]''
#''[[Chance]]''

[[Categorie:'t Hof Van Commerce]]
