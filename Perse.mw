{{plat|Kortriks}}
En '''Perse''' wa ôorsproenkelik en lange outen stoave of tiezje (''frans: tige''), geweunlik van twjee teut drie meitrs lank. 't Word es afkomstig van 't Franske ''perche''.
<br>Persen wirdn vele gebreukt rechtstoande per drie tôope gebondn om der persebôn'n te loaten lanksgroein. Persebônen zeun eigentlik de klemvarieteit van princessebôn'n (sperziebôn'n). De streukvarieteit noemn we [[ut|utte]]bôn'n.
<br>In de lôop de joarn zeun der modernere persen gebreukt vôor de bônekwjeek: olle péchjel (stoal) en plastiek beuzen voe den elektrik. Er wirden oak betoengizers gebreukt.
<br>Persen wirden ôok vele gebreukt om mee te vissn; de visperse die dikwils in bamboe wa vôo 't gewicht ljeege 't houdn. Tegenwoordig zeun de vispersen gemakt lik beuzen met moderne kunstvezels (kôolstoffe, glasvezel) en resien'n.
<br>De outen perse van twjee meiters tachentig is ôok an woapen in de japanske tai-chi-chuan of tai-chi, en chineeske vechtsport.
<br>In 't Vloams zeggen ze oak soms van iemand dattie en lange perse es.
<br>'t Word perse ei gjeen verband me 't nederlandse pers of persen: in Vloandren wordt dadde as presse of pressen eutgesproken, ôok van 't Frans dus.
