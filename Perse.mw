{{plat|Kortryks}}
En '''perse''' wa ôorsproenkelyk en lange outn stoave of tiezje (''frans: tige''), geweunlyk van twjee teut drie meitrs lank. 't Word es afkomstig van 't Franske ''perche''.
<br>Persen wirdn vele gebreukt rechtstoande per drie tôpe gebond'n om der persebôon'n te loatn lanksgroein. Persebôon'n zeun eigentlyk de klemvarieteit van princessebôon'n (sperziebôon'n). De streukvarieteit noemn we [[ut|utte]]bôon'n.

In de lôop d'r joarn zeun der modernere persn gebreukt vôor de bônekwjeek: olle péchjel (stoal) en plastiek beuzen voe den elektrik. Er wird'n oak betoengiezers gebreukt.

Persen wird'n ôok vele gebreukt om mee te vissn; de visperse die dikwils in bamboe wa vôo 't gewicht ljeege 't houd'n. Tegenwoordig zeun de vispersn gemakt lik beuzen met moderne kunstvezels (kôolstoffe, glasvezel) en resien'n.

De outn perse van twjee meiters tachentig is ôok an woapen in de tai-chi-chuan of tai-chi, en chineeske vechtsport.

In 't Vloams zeggen ze oak soms van iemand dattie en lange perse es.

't Word perse ei gjeen verband me 't Nederlandse pers of persen: in Vloandren wordt dadde as presse of pressen eutgesprook'n, ôok van 't Frans dus.

[[Categorie:Alloam]]
