[[Ofbeeldienge:Mdeswaen.jpg|thumb|right|150px|Michiel de Swaen]]

'''Michiel de Swaen''' ([[Duunkerke]], 20 januoari 1654 - [[Duunkerke]], 3 meie 1707) was e bekende [[schriver]] van [[Frans-Vloandern]]. Je was "chirurgijn" en e Zuud-Nederlands rederiker. In de 17e êeuw wast'n êen van de bekendste rederikers van Vloandern. 

In 1687 wierd'n "prince" van de koamer "Kersauwe" (ôok wordt zin lidmoatschap van de rederikerskoamer "Sint Michiel" in Duunkerke vermeld). Zin gedicht'n zin dikwils religieus ginspireerd. Woarschinlik ist'n beïnvloed gewist deur [[Jacob Cats]] en [[Joost van den Vondel]]. Je dichtte ôok geleegneidsverzn en klucht'n. Uut z'n theoretisch werk "Neder-duitsche digtkonde of rym-konst" blikt zin kennisse over 't werk van de 17e êeuwse Fransche dichtr-tonêelschriver Pierre Corneille en van de Poetica van Aristoteles.


De Swaen is mè Maria Petyt en Edmond De Coussemaker êen van de belangrikste historische verteegnwoordigers van de Nederlandstoalige Cultuur in Frankrik. [[Guido Gezelle]] noemde em de "Vondel van Duunkerke". De Frans-Vlamsche Michiel de Swaenkring is noar em vernoemd. In Duunkerke istr ôok e stroate en e middelboare schole "Le Collège Michel de Swaen" noar em vernoemd.

== Werk'n ==
* Catharina
* Mauritius
* Andronicus, gebaseerd ip 't werk van Jean Galbert de Campistron
* De gecroonde leersse (1688)
* De menschwording (1688)
* Et leevn en de dôod van Jesus Christus (1694)
* Le Cid, e vertoalinge van 't werk van Pierre Corneille (1694)
* Neder-duitsche digtkonde of rym-konst (rond 1702)
* De zedighe doot van Carel den Vijfden (rond 1704)

==Externe koppelieng==
*[http://www.mdsk.net/home_nl.php Frans-Vlamsche Michiel de Swaenkring] 

[[Categorie:Vlamsche schriver|Gezelle, Guido]]
[[Categorie:Vlamsche dichter|Gezelle, Guido]]

[[af:Michiel de Swaen]]
[[de:Michiel de Swaen]]
[[eo:Michiel de Swaen]]
[[fr:Michel de Swaen]]
[[nl:Michiel de Swaen]]
[[sl:Michiel de Swaen]]
