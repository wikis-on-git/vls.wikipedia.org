{{Taxobox
|afbeelding=Martin.JPG
|grootte=225px
|rijk=[[Animalia]] (Bêestn)
|stam=[[Chordata]] (Chordabêestn)
|orde=[[Zangvogels|Passeriformes]] (Zangveugels)
|familie=[[Hirundinidae]] (Zwoaluwn)
|geslacht=''[[Delichon]]''
|w-naam=''Delichon urbica''
|auteur=[[Carolus Linnaeus|Linnaeus]]
|datum=1758
}}

Den '''uuszwoaluw''' (''Delichon urbica'') es nen [[veugel]] van de familie van de [[zangvuegels]].

==Uutzicht==
Den uuszwoaluw es zwart va kleur, me ne wittn buuk en kele. Zyne steirt es veel minder diepe gevorkt dan bie de [[boerezwoaluw]]. Ie komt tot 15 cm grôot. O je ze zie vliegn zyn't lik acroboatn: ze droainen en kêern da'd et nen lieve lust es. Da doen ze voo insectn te pakkn.

==Verspreidienge==
Den uuszwoaluw koomt noar oes streekn in de zomer, en goat noar [[Afrika]] in de winter. Ze kêern olsan were noa de plekke woar da ze geboorn en getoogn zyn. Ze moakn nestn onder uutsteeknde dakgootn, bruggn,... Udder nest es gemakt van [[moose]], [[klitte]] en [[lêem]] en angt lik nen omgekêerdn bol onder de overkappienge, me boovnan een klêen gat.

==Leevnswyze==
Ieder joare legt et vrouwke twêe tot drie kêers eiers van ongeveer 5 eiers per kêe. De eiers zyn glanzend wit. 't Deurt 3 weekn vôor da de eiers uutgebroed zyn deur 't manneke en 't vrouwke. Doarachter bluuvn de jongn nog 3 weekn in't nest. De twêe ouders geevn eetn, en vangn doarbie tot 9.000 [[insecte|insectn]] per dag.

In de herfst, in [[september]] koomn olle jonge veugels tôpe om noar Africa te vertrekkn. Z'ein doar 5 à 6 weekn vôorn nôdig. O de ouders nog eiers uut te broedn ein, koomn ze loater achter, in [[oktober]]. In't vôorjoar koomn ze ton were, moar in klêendere bendekes.

[[Categorie: Delichon]]

[[nl:Huiszwaluw]]
