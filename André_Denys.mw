'''André Denys''' ([[Gistel]], [[6 januoari]] [[1948]]) es vo 't moment de [[gouverneur]] va [[Ôost-Vloandern]]. Doarvôorn wos't ie polletieker vo de [[VLD]]. Ie weunt nu in [[Gent]].

==Carrière==
* André Denys es begonn by z'n ouders, dien een familiebedryf oan in de verwerkienge van [[velln|bêestevelln]] en [[wulle]] in Gistel. In [[1969]] eit ie een leerlooiery overgenoomn in [[Zulte]], en es ton ôok veruusd noar doar.
* In [[1976]] deed ie vo 't êest mee an de gemêenteroadsverkiezingen in Zulte ip een nieuwe lyste: "De Vrije Christelijke Eenheidslijst". 
* In [[1977]] eit ie in Zulte de lokoale ofdêlienge van de PVV, de toenmoalige [[VLD]] ipgericht. Ie eit wel nôoit in de gemêenteroad gezeetn, moar voert ol 27 joar oppositie teegn de [[CD&V]], die onantastboar es in Zulte.
* In [[1981]] wos 't ie tot [[volksverteegnwoordiger]] verkoozn, êest in de [[Vlamsche Road]] ([[1981]] - [[1995]]), loater in 't [[Vlams Parlement]] ([[1995]] - [[2004]]). In die rolle es't ie vôorol gekend vo zyn gedeegn dossierkennisse. Ie oat uutgesprookn ambities om minister va Landbouw te koomn, moar dat es nôoit gelukt.
* Vanof [[1984]] wos't ie fractievôorzitter in de Vlamsche Road. Ie es da gebleevn tot [[1999]].
* Sedert [[1 december]] [[2004]] es André Denys gouverneur van Ôost-Vloandern, in die rolle eit ie mêer een party-overstygende rolle.

André Denys is altyd een gedreven polletieker gewist. Als parlementslid vo de VLD et ie pertang vele teegnsloagn te verwerkn g'ed. By 't uutdêlen van de ministerportefeuilles en z'em een poar kêren ostentatief over 't oofd gezien, moa toch is 't ie oendanks z'n oentgoochelinge altyd loyaal gebleevn tegenoovr de party.

==Varia==
André Denys is nen arten velofan.

J' is êreburger benoemd in z'n geboortegemêente Gistel.

==Externe koppelienge==
[http://www.gouverneurdenys.be Gouverneurswebsite]

[[Categorie: Vlamsche polletieker|Denys André]]
