'''André Denys''' ([[Gistel]], [[6 januoari]] [[1948]]) es vo 't moment de [[gouverneur]] va [[Ôost-Vloandern]]. Doarvôorn wos't ie polletieker vo de [[VLD]]. Ie weunt nu in [[Gent]].

==Carrière==
* André Denys es begonn'n bie zin ouders, dien een familiebedrif oan in de verwerkienge van [[velln|bêestevelln]] en [[wulle]] in Gistel. In [[1969]] eit ie een leerlooierie overgenoomn in [[Zulte]], en es ton ôok veruusd noar doar.
* In [[1976]] deed ie vo 't êest mee an de gemêenteroadsverkiezingen in Zulte ip een nieuwe liste: "De Vrije Christelijke Eenheidslijst". 
* In [[1977]] eit ie in Zulte de lokoale ofdêlienge van de PVV, de toenmoalige [[VLD]] ipgericht. Ie eit wel nôoit in de gemêenteroad gezeet'n, moar voert ol 27 joar oppositie teegn de [[CD&V]], die onantastboar es in Zulte.
* In [[1981]] wos 't ie tot [[volksverteegnwoordiger]] verkoozn, êest in de [[Vlamsche Road]] ([[1981]] - [[1995]]), loater in 't [[Vlams Parlement]] ([[1995]] - [[2004]]). In die rolle es't ie vôorol gekend vo zin gedeegn dossierkennisse. Ie oat uutgesprook'n ambities om minister va Landbouw te koomn, moar dad es nôoit gelukt.
* Vanof [[1984]] wos't ie fractievôorzitter in de Vlamsche Road. Ie es da gebleevn tot [[1999]].
* Sedert [[1 december]] [[2004]] es André Denys gouverneur van Ôost-Vloandern, in die rolle eit ie mêer een partie-overstigende rolle.

André Denys is altied een gedreven polletieker gewist. Als parlementslid vo de VLD et ie pertang vele teegnsloagn te verwerk'n g'ed. Bie 't uutdêlen van de ministerportefeuilles en z'em een poar kêren ostentatief over 't oofd gezien, moa toch is 't ie oendanks z'n oentgoochelinge altied loyaal gebleevn tegenoovr de partie.

==Varia==
André Denys is nen arten vélofan.

Ie is ereburger benoemd in z'n geboortegemêente Gistel.

==Externe koppelienge==
[http://www.gouverneurdenys.be Gouverneurswebsite]

[[Categorie: Vlamsche polletieker|Denys André]]
