'''Senteboafs''' of '''Sint-Baafs-Vijve''' ligt an d'[[Leie]] en an de [[Mandel|Mandle]], en et een schôon Romaans kerkske. Sedert 1976 est t'ôpe me [[Wielsbeke]].

In den draai up de Ryksweg staat 't stanbeeld van Jules. Eigentlik was da nen onbekende soldaat uut 'n [[Eestn Oorloge]], maar sedert dat Jules Vandenbossche ne kee zyn bulte up zyne rugge een bitje bygewerkt et, noemn z'em nu Jules.

Olle jare den twidde zundag van oktobre est er daar ondezwemminge. D'ondjes voarn ze me 'n bôotje over de Leie en ze moetn ton zo rap of da ze keunn were keren noar uldre boaske. De rapstn es vaneigens gewonn.

Den bekendsten Senteboafsnoare es André Demets. In zyn junge joaren et ie boekn geschreevn voa de junge gastn. Loatre wasnt den boas van radio Kortryk (VRT 2 West-Vlaanderen). D'oude pastrie nevest de kerke es nu parochjaal centre en en ze naar em genoemd.

Vroegre wos Senteboafs surtou un prochje van boern en vlasboazn. De Leie noemdn ze ton nog The Golden River. Ondertussn bluft er van 't [[vlas]] ni vele mer ovre. De welvoart es daarachtre gekoomn van ploatekoatn (leem- en outspoanderploaten) en tapitweevrien ([[Balta]] in Senteboafs en [[Beaulieu]] in [[Wielsbeke]]).

Die grôte fabriekn en meddertyd wok tefrente butenlanders angetrokkn, die nu in grôte aantaln in Senteboafs, Wielsbeke en [[Wakkn]] weunn. De meste kommn ut Turkye, Marokko of Tuneesje. 't Zittn nateurlik wok Algerjèns tussn, moa van uutzicht glykn z'oallemoalle up malkanders. 

De Leie es in de joarn 70 rechte getrokkn en verbrid voa groddere scheepn toe te loatn. Up t scheen tussn Senteboafs en Zulte ([[Oost-Vloandern]]) stoat ern nieuwe sluze, woa da ze wok 't woaterpeil mee regeln voa de Leie tussn Senteboafs en [[Mêende]]/[[Wervik]].

Senteboafs es in de joarn 50 nog in 't nieuws gewist omda ze peisden dat 'r een spook rondvlôog. Surtou de kantn van de Loavre-oek (Loverhoek - Loverstraat). Nun slimme professre van [[Gent]] et ton ontdekt da 't nun veugle wos die zo zere koste vliegn en zukn roar leven makte.

Begun de joarn 80 es ter ton nog ne kee un slukstokerietje in de lucht gevloogn. 't Woaren un poar dôo en enigte zwoar gekwetste. Zen dat vaneigens wok in de radjo en den televisje gezeid en getôogd.

[[Categorie: Wielsbeke]]
[[Categorie: Plekke in West-Vloandern]]

[[nl:Sint-Baafs-Vijve]]
