'''Patrick Riguelle''' (Ukkel, [[1962]]) is e Vlamsche muzikant en zanger.

Ost 'n an zyn zes joar als astmapatiënt noa 't Preventorium in [[Den Hoane]] most, verhuusde hêel de familie van Ukkel noa [[Blanknberge]].

In 't Preventorium kwam Riguelle in contact met de [[Kuifje]][[strip]]s van [[Hergé]] en je was gefascineerd deur de figeure van kapiting Haddock. Ook films lik ''20.000 Leagues Under The Sea'' en ''Moby Dick'', me Gregory Peck, werktegen ip zyn imaginoatie en je wilde zelve ook kapiting wordn. Me zyn moatn giengt 'n zeiln in Blanknberge.

Ost 'n Pete Townshend, gitarist van The Who, ip tv bezig zag, was 't droomn van e job ip 't woater al met e ki gepasseerd en de muziek kwam in de plekke. Zyn liefde vo de [[Nôordzêe|zêe]] is wel gebleevn. 
==Muziekcarrière==
*Riguelle was zanger by de folkgroep Kadril. In [[1994]] kwam de cd ''Nooit met krijt'' uut en in [[1996]] ''Kadril Live''. 
*In [[1997]] wierdn Patrick Riguelle en Jan Hautekiet gevroagd  in 't  Gemêenschapscentrum Candelaershuys in Ukkel vor e duoconcert te speeln me repertoire van [[Jacques Brel]]. Binst speeldegen z'ook nummers van hunder favoriete songwriters, lik Costello, John Cale, Peter Hammill... 
*In [[1998]] kwam ''A Minor Thing'' uut, e cd met hunder lievelingsnummers, allêne me stemme en piano. 
*In [[2001]] volgde ''Red Harmony'' met e rocksound in plekke van chansons. 
*In [[2002]] maktegen ze ''Dielectric Union'', e cd vul met eign werk. 
*Vanof september [[2008]] zyn Jan Hautekiet en Patrick Riguelle ip tournee met de show ''Un Premier Amour''. De titel verwyst noa 't lied met de zelfste noame van Isabelle Aubret, woamee dat de zangeresse in 1962 vo [[Frankryk]] 't songfestival gewonn het. Riguelle & Hautekiet briengn een ode an 't Fransche chanson, in al zyn facettn me liedjes van zangers lik Jean Sablon, Johnny Hallyday, Bourvil, Charles Aznavour, Henri Salvador, Boris Vian, Patachou, Mistinguette, Arletty moar ook Michel Polnareff, Robert Charlebois, Jacques Dutronc, Daniel Balavoine en Serge Gainsbourg.

Riguelle is sedert [[1999]] de belangrykste zanger van ''De Laatste Showband'', 't vast orkest van ''De Laatste Show'', e talkshow ip de Vlamsche televisiezender [[één]].
==Externe koppelienge==
* [http://www.riguellehautekiet.be/ Website tegoare me Jan Hautekiet]

[[Categorie:Vlamsche zanger|Riguelle, Patrick]]
[[Categorie:Vlamsche muzikant|Riguelle, Patrick]]

[[nl: Patrick Riguelle]]
