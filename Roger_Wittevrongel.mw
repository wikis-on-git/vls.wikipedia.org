'''Roger Wittevrongel''' ([[Blanknberge]], [[ 23 april]] [[1933]]) is een [[West-Vloandern|West-Vlamschn]] kunstschilder, têkenoare en etser. Wittevrongels werk wordt vanuut kunsthistorisch oogpunt toet ‘t hyperrealisme gerekend, één van de vele vormen van twintigste-êeuws realisme die surtout in [[Amerika]] ipkwam in de joaren 70.
==Leven en werk==
Wittevrongel krêeg zyn ipleidienge in [[Gent]]. Je combineerdege de Keuninklike Academie vo Schône Kunstn (1953-1956) me studies vo lêroare plastische ipvoedienge in de Ryksnormoalschole (1954-1956) ounder leidienge van [[Octave Landuyt]].

Van 1956 toet 1971 wast 'n lêroare plastische ipvoedienge in de Ryksmiddelboare schole in Gent. Doarachter wast 'n toet 1997 docent [[etse|etsn]], têkenen en lithografie an de Keuninklike Academie vo Schône Kunstn in Gent, woa dat 'n de titel ''Eredocent'' krêeg.

Roger Wittevrongel begost als kunstenoare in 1956. Je was beïnvloed deur zyn lêroare Octave Landuyt, moar abstracter me werk round thema's van vernielienge, verwoestienge en bêestekoppn. 

Wittevrongel begost  hyperrealistisch te têkenen, te etsn en te schildern round 1969, nie lik d’Amerikoanen, moa zyn ounderwerpn woaren mêer volgens de Europeesche traditie, lik vrouwelik nakt en atelierinterieurs ofgewisseld met garagepôortn, meuren, balkn, kôordn, zeils en beddn. Ipvallend an Wittevrongels thema’s is dat ’n ze alsan frontaal vôrenstelt. Z’n werk is sober van kleur, lineair en me zin vo symmetrie ipgebouwd.

Roger Wittevrongel exposeert sedert 1954 in [[België]] en in 't buutnland oa. in [[Olland]], [[Frankryk]], [[Ingeland]], [[Itoalië]], Zwitserland, [[Duutsland]], Zweedn, Marokko, Tunesië, Zuud-Afrika, Brazilië, Japan, [[Amerika]], [[Canada]] en Taiwan.

==Pryzn==
*Vermeldienge Prys Jounge Belgische Schilderkunst in 1958, 1960, 1963 
*Prys Provincie West-Vloandern in 1960 
*Prys van de Kritiek in 1979 en 1981 
*Prys E. Van Marcke in 1981 
*Stoatsprys in 1984. 

Vo ’t moment weunt Roger Wittevrongel  in [[Bachte-Maria-Leerne]] (provincie [[Ôost-Vloandern]]) an de [[Leie]], by [[Gent]].
==Externe koppelienge==
*[http://www.rogerwittevrongel.be website Roger Wittevrongel]

[[Categorie:West-Vlamsche kunstschilder|Wittevrongel, Roger]]


[[br:Roger Wittevrongel]]
[[en:Roger Wittevrongel]]
[[fr:Roger Wittevrongel]]
[[nl:Roger Wittevrongel]]
