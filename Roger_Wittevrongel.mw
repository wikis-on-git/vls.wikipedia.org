'''Roger Wittevrongel''' ([[Blanknberge]], [[ 23 april]] [[1933]]) is een [[West-Vloandern|West-Vlamsche]] kunstschilder, têkenoare en etser. Wittevrongels werk wordt vanuut kunsthistorisch oogpunt toet ‘t hyperrealisme gereeknd, êen van de vele vormen van twintigste-êeuws realisme die surtout in [[Amerika]] ipkwam.
==Leven en werk==
Roger Wittevrongel begost als kunstnoare in 1956. Je was styf beïnvloed deur zyn lêroare [[Octave Landuyt]], moar abstracter. Van 1956-1959 wast’n  lêroare handenarbeid en têeknen aan de Ryksmiddelboare schole in [[Knokke]].  Loater, vanof 1963, gaft’n  lesse an de Gentsche Academie.
Wittevrongel begost  hyperrealistisch te têkenen, te etsn en te schildern roend 1969, nie lik d’ Amerikoanen, moa zyn oenderwerpn woaren mêer volgens de Europesche traditie, lik vrouwelik nakt en atelierinterieurs ofgewisseld met garagepôortn, meuren, balkn, kôordn, zeils en beddn. Ipvallend an Wittevrongels thema’s is dat ’n ze alsan frontaal vôrenstelt. Z’n werk is sober van kleur, lineair en me zin vo symmetrie ipgebouwd.

Vo ’t moment weunt Roger Wittevrongel  in [[Bachte-Maria Leerne]] (provincie [[Ôost-Vloandern]]) an de [[Leie]], by [[Gent]].
==Externe koppelienge==
*[http://www.rogerwittevrongel.be website Roger Wittevrongel]  nog oender constructie
[[Categorie:West-Vlamsche kunstschilder]]
[[nl:Roger Wittevrongel]]
