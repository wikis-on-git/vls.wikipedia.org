{{Dynastie|
| ploatje = [[Ofbeeldienge:Louis Ier le Pieux ou le Débonnaire.jpg|250px|Lodewyk den Vroomn]]
| noame = Lodewyk den Vroomn
| leevn = [[778]]- [[840]]
| functie1 = [[Ofbeeldienge:Armoiries Saint-Empire monocéphale.png|25px|left]]
[[Hillig Rôoms Ryk| Keizer van et HRR]]
| periode1 = 813-[[840]]
| vôorganger1 = [[Karel den Grôotn]]
| ipvolger1  = [[Lotharius I]]
| functie2 = [[Ofbeeldienge:Autograf, Karl den store, Nordisk familjebok.png|30px|left]]
[[Frankisch Ryk|Keunink van de Frankn]]
| periode2 = [[814]]-[[840]]
| vôorganger2 = [[Karel den Grôotn]]
| ipvolger2 = [[Lotharius I]] ([[Middn-Francië]])<br /> Lodewyk den Duuts ([[Oost-Francië]])<br />[[Karel den Kletsn]] ([[West-Francië]])
| functie3 =[[Ofbeeldienge: Corona ferrea.png|25px|left]]en van de Langobardn
| periode3 = [[814]]-[[840]]
| vôorganger3 = [[Karel den Grôotn]]
| ipvolger3 = [[Lotharius I]]
| functie4 = [[Ofbeeldienge:Blason de l'Aquitaine et de la Guyenne.svg|25px|left]]Keunink van Aquitanië 
| periode4 = 781-[[814]]
| vôorganger4 = [[Karel den Grôotn]] ols keunink van de [[Frankn]]
| ipvolger4  = Pepeyn van Aquitanië
| voader = [[Karel den Grôotn]]
| moeder = Hildegard van Vintzgau
}}

'''Lodewyk I''', bygenoamd '''den Vroomn''' (Chasseneuil by Poitiers, ([[778]] - Ingelheim am Rhein, [[20 juni]] [[840]]) was e zeune van [[Karel den Grôotn]].

== Zyn leevn ==
In [[778]], binst da Karel den Grôotn ip veldtocht was in Nôord-Spanje, beviel zyn vrouwe Hildegarde in under Palts (verbluufplatse) van Chasseneuil van e twêelink.

Achter da Karel weregekêerd was, wierdn ze Lodewyk en Lothar gedopt. D’oudere zeuns han ol de [[Karoliengers|Karoliengische]] keuniengsnoamn, Karel en Pepeyn en doadeure goavn ze de noamn van de belangrykste keuniengn van de [[Meroviengers]], Chlodowech I (in ’t Frans en ‘t Iengels [[Clovis I]]) en Chlotarius I. Lothar stierf ol in 779. Lodewyk blêef leevn.

In 781 zorgde Karel den Grôotn  vor e keuninkryk vo Lodewyk: Aquitanië, dat ’n dêel was van ‘t [[Frankisch Ryk]]. Lodewyk wierd keunink van Aquitanië.  

Lodewyks oudere broers Pepeyn van Italië en Karel de joungern stiervn in 810 en 811.

Da makte da, achter den dôod van Karel den Grôotn, Lodewyk den ênigstn ipvolger was en doamee verviel de regelienge die ipgemakt was in 806, da ‘t  Franknryk in drie stikkn gienk moetn verdêeld zyn, en ’t probleem van de keizerstitel was ook ipgelost.

Den elfstn september 813 wierd Lodewyk in Aakn tout co-keizer gekrôond deur z’n voader. 

’t Joar d’r ip stierf Karel den Grôotn en Lodewyk erfde ’n enorm ryk.

Den vuufdn oktober 816 wierd ’n nog e ki tout keizer gekrôond deur Paus Stefanus IV in Reims.

==Ordinatio Imperii==
Lodewyk den Vroomn stound vor e moeilikke keuze. Je most, volgns de Frankische traditie, zyn ryk verdêeln ounder z’n drie zeuns , mo je wildeg’ ook ‘t [[Frankisch Ryk]] da deur zyn voader [[Karel den Grôotn]] ipgebouwd was tegoare houdn. Doarom kwamt ’n in 817 me de kerke overêen, via de [[Ordinatio Imperii]] (Ordenienge van ‘t Ryk), da zyn oudstn zeune Lotharius, de keizerstitel met [[Italië]] en ’t ippergezag zou krygn, en Lodewyk den Duuts en Pepeyn van Aquitanië zoun ounderkeuningn zyn over Beiern en Aquitanië. 

==Stryd over de verdêlienge==
[[Ofbeeldienge:Charlemagne et Louis le Pieux.jpg|left|thumb|Karel den Grootn me Lodewyk den Vroomn]]
Achter den dôod van zyn êeste vrouwe Ermengarde, hertrouwde Lodewyk den Vroomn in 818 me Judith van Beiern. Met heur had ’n  in 823 nog e vierde zeune Karel, en ze wilde dat heur zeuntje ook zyn dêel krêeg. Da gebeurde binst de ryksdag van Worms in 829.  Je krêeg Alamannië, Zwaben, Retie, den Elzas en ’n dêel van Bourgondië, mo da woarn de belangrykste dêeln die beloofd woarn an Lothar. 

De twi oudste zeuns, Lothar en Pepeyn, woarn styf dul en trokkn ten stryde met under legers teegn under voader, die gesteund wierd deur zyn zeune Lodewyk den Duuts. Voader won en Lothar was gin co-keizer mi. Je blêef wel keunink van Italië.

Ênigte joarn loater kwoamn de drie oudste zeuns weer overêen en ze begostn nu ’n oorloge teegn under voader en jounger halfbroertje Karel. Paus Gregorius wilde bemiddeln, mo d’edeln stoundn an de kant van de drie broers. In 833 wierd Lodewyk den Vroomn ofgezet in Compiègne, mo vo nie lange want olgauwe kwoamn de broers were in ruuzje en in 834 kwam Lodewyk den Vroomn were ip den trôon. Je liet hem were krôonn in Metz in 835. 

In 838 stierf Pepeyn en nog vo dat er e definitief  akkôord was, stierf Lodewyk den Vroomn den twientigstn juni 840 ip ‘n eilandje in de Reyn by Ingelheim.
[[Ofbeeldienge:Denier Louis le Pieux.jpg|thumb| Zyn deniers ]]
Olgauwe probeerde Lotharius hêel ‘t ryk in zyn bezit te krygn. In 841 begostn zyn twi broers den Slag van Fontenay teegn hem, woa dan ze Lotharius versleegn hen. In 842 hen ze den [[Eed van Straatsburg]] ofgeleid, e boundgenôotschap teegn under oudste broere.

Achter zyn nederloage most Lotharius ounderhandeln en hem nere leggn by de gelykige verdêlienge.

==’t Verdrag van Verdun==
Met et [[Verdrag van Verdun]] in [[843]] wierd ’t  ryk verdêeld in drie stikkn:
*Lotharius krêeg [[Middn-Francië]] met Aakn (d’hoofdstad van de Karoliengers) en Rome (de spirituele hoofdstad van ’t Christndom). J’hield zyn titel van keizer, mo zounder ’t gezag over zyn broers. 
*Karel den Kletsn krêeg [[West-Francië]] (loater [[Frankryk]])
*Lodewyk den Duuts krêeg [[Oost-Francië]] (loater [[Duutsland]])

Da was ’t definitief ende van de êenheid van ’t Frankisch ryk. ’t Middnryk wierd loater verdêeld ounder Karel den Kletsn en Lodewyk den Duuts.
’t Oost- en ‘t West-Frankisch ryk, zoun loater elk under weg goan:
[[Duutsland]] ounder de Ottoonn (van 911) en Frankryk ounder de Capetiengers (van 987).

==Vrouwn en jounges==
Lodewyk trouwde in 794 me zyn êeste vrouwe Ermengarde van Haspengouw. Met heur had ’n drie zeuns en drie dochters:
*[[Lotharius I]] (795–855)
*Pepeyn van Aquitanië (797–838) 
* Adelaide (799)
* Rotrude (800)
* Hildegard (of Mathilde) (802)
*Lodewyk den Duuts (806–876),
Me zyn twidde vrouwe Judith van Beiern had ‘n e dochter en e zeune:
* Gisela (820–874)
*[[Karel den Kletsn]] (823–877)

Vo dat ’n trouwde had ’n ook ol twi ounwettige jounges me Theodelinde:
* Arnulf 
* Alpais

{{Commonscat|Louis the Pious}}

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[ar:لويس الورع]]
[[bg:Людовик Благочестиви]]
[[br:Loeiz an Deol]]
[[bs:Ludovik I Pobožni]]
[[ca:Lluís I el Pietós]]
[[cs:Ludvík Pobožný]]
[[cy:Louis Dduwiol]]
[[da:Ludvig den Fromme]]
[[de:Ludwig der Fromme]]
[[el:Λουδοβίκος ο Ευσεβής]]
[[en:Louis the Pious]]
[[eo:Ludoviko la Pia]]
[[es:Ludovico Pío]]
[[et:Ludwig Vaga]]
[[fa:لویی پارسا]]
[[fi:Ludvig Hurskas]]
[[fr:Louis le Pieux]]
[[fy:Loadewyk de Fromme]]
[[he:לואי החסיד]]
[[hr:Ludovik I. Pobožni]]
[[hu:I. Lajos francia király]]
[[it:Ludovico I del Sacro Romano Impero]]
[[ja:ルートヴィヒ1世 (フランク王)]]
[[ko:프랑크의 루트비히 1세]]
[[la:Ludovicus Pius]]
[[lb:Louis de Frommen]]
[[mr:लुइस पहिला द पायस]]
[[nl:Lodewijk de Vrome]]
[[no:Ludvig I av Det tysk-romerske rike]]
[[pl:Ludwik I Pobożny]]
[[pt:Luís I, o Piedoso]]
[[ro:Ludovic cel Pios]]
[[ru:Людовик I Благочестивый]]
[[sk:Ľudovít I. Pobožný]]
[[sl:Ludvik Pobožni]]
[[sr:Луј I Побожни]]
[[sv:Ludvig den fromme]]
[[tr:Dindar Ludwig]]
[[zh:虔誠者路易]]
