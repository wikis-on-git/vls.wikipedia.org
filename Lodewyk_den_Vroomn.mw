{{Dynastie|
| ploatje = [[Ofbeeldienge:Louis Ier le Pieux ou le Débonnaire.jpg|250px|Lodewyk den Vroomn]]
| noame = Lodewyk den Vroomn
| leevn = [[778]]- [[840]]
| functie1 = [[Ofbeeldienge:Armoiries Saint-Empire monocéphale.png|25px|left]]
[[Hillig Rôoms Ryk| Keizer van et HRR]]
| periode1 = 813-[[840]]
| vôorganger1 = [[Karel den Grôotn]]
| ipvolger1  = [[Lotharius I]]
| functie2 = [[Ofbeeldienge:Autograf, Karl den store, Nordisk familjebok.png|30px|left]]
[[Frankisch Ryk|Keunink van de Frankn]]
| periode2 = [[814]]-[[840]]
| vôorganger2 = [[Karel den Grôotn]]
| ipvolger2 = [[Lotharius I]] ([[Middn-Francië]])<br /> [[Lodewyk den Duuts]] ([[Oost-Francië]])<br />[[Karel den Kletsn]] ([[West-Francië]])
| functie3 = [[Ofbeeldienge:Blason de l'Aquitaine et de la Guyenne.svg|25px|left]]Keunink van Aquitanië 
| periode3 = 781-[[814]]
| vôorganger3 = [[Karel den Grôotn]] (keunink van de [[Frankn]])
| ipvolger3  = [[Pepeyn I van Aquitanië]]
| functie4 = [[Ofbeeldienge:Armoiries Bavière.svg|25px|left]] Hertog van Beiern
| periode4 = 817-829
| vôorganger4 = [[Lotharius I]]
| ipvolger4 = [[Lodewyk den Duuts]]
| voader = [[Karel den Grôotn]]
| moeder = Hildegard van Vintzgau
}}

'''Lodewyk I''', bygenoamd '''den Vroomn''' (Chasseneuil by Poitiers, ([[778]] - Ingelheim am Rhein, [[20 juni]] [[840]]) was e zeune van [[Karel den Grôotn]].

== Zyn leevn ==
In [[778]], binst da Karel den Grôotn ip veldtocht was in Nôord-Spanje, beviel zyn vrouwe Hildegarde in under Palts (verbluufplatse) van Chasseneuil van e twêelink.

Achter da Karel weregekêerd was, wierdn ze Lodewyk en Lothar gedopt. D’oudere zeuns han ol de [[Karoliengers|Karoliengische]] keuniengsnoamn, Karel en Pepeyn en doadeure goavn ze de noamn van de belangrykste keuniengn van de [[Meroviengers]], Chlodowech I (in ’t Frans en ‘t Iengels [[Clovis I]]) en Chlotarius I. Lothar stierf ol in 779. Lodewyk blêef leevn.

In 781, je was nog mo drie joar oud, wierd ’n tout keunink van Aquitanië gekrôond. Karel den Grôotn  had ’t ounderkeuninkryk vor hem gecreëerd, vo de grenze beter te kunn verdedign, achter zyn zwoare nederloage teegn de Baskn in Roncesvalles in 778.  Lodewyk regeerde doa me regentn. 

Zyn oudere broere Karloman wierd tout keunink van Italië gekrôond en krêeg binst de keuningsnoame ''Pepeyn'', want den oudstn zeune [[Pepeyn me den Bult]] was ounwettig verkloard. Karloman wierd dus [[Pepeyn van Italië]]. 

In 810 stierf Pepeyn van Italië en in 811 zyn twi oudere broers.

Da makte da, achter den dôod van Karel den Grôotn, Lodewyk den ênigstn ipvolger was en doamee vervielt de regelienge die ipgemakt was in 806, da ‘t  Franknryk in drie stikkn gienk moetn verdêeld zyn, en ’t probleem van de keizerstitel was ook ipgelost.

Den elfstn september 813 wierd Lodewyk in Aakn tout co-keizer gekrôond deur zyn voader en wierd de macht gedêeld. Binst zyn regerienge in Aquitanië was ‘t an hem vo te zorgn vo de verdedigienge van de grenze in ‘t zuudwestn van ‘t ryk. J’herveroverde Barcelona van de Moslims in 801 en in 813 krêegt ‘n were de macht over Pamplona en de Baskn ten zuudn van de Pyreneeën.

’t Joar d’r ip stierf Karel den Grôotn en Lodewyk erfde ’n enorm ryk.

Den vuufdn oktober 816 wierd ’n nog e ki officieel tout keizer gekrôond deur Paus Stefanus IV in Reims. 

Round dien tyd gaf Lodewyk ’t klôoster van Tourhout an [[Anscharius]], vo zendeliengn ip te leidn vo de Scandinoavn te bekêern. De West-Vloamink [[Rembert|Rembert van Tourhout]] was doa monnik.

==Ordinatio Imperii==
[[Ofbeeldienge:Charlemagne et Louis le Pieux.jpg|thumb|Karel den Grootn me Lodewyk den Vroomn]]
Lodewyk den Vroomn stound vor e moeilikke keuze. Je most, volgns de Frankische traditie, zyn ryk verdêeln ounder z’n drie zeuns, mo je wildeg’ ook ‘t [[Frankisch Ryk]], da deur zyn voader [[Karel den Grôotn]] ipgebouwd was, tegoare houdn. Doarom kwamt ’n in [[817]] me de kerke overêen, via de [[Ordinatio Imperii]] (Ordenienge van ‘t Ryk), da zyn oudstn zeune Lotharius, de keizerstitel met [[Italië]] en ’t ippergezag zou krygn, [[Lodewyk den Duuts]] Beiern en [[Pepeyn I van Aquitanië|Pepeyn]] Aquitanië. 

[[Bernard van Italië]], de zeune van Lodewyk 's broere Karloman (Pepeyn), kwam in ipstand omdat ’n nu moar e vazal van Lotharius was en je wilde ’n ounofhankelik Italië. Je wierd versleegn en Lotharius krêeg azo Italië derby. 

In 818 stierf Lodewyks êeste vrouwe, Irmingard van Haspengouw, woamee dat ’n in 794 getrouwd was. J’hertrouwde me Judith van Beiern.  

In 820 gaf Lodewyk Barcelona an [[Bernard van Septimanië]]. Bernard wierd e noaste roadgever van de keizer en surtout van zyn vrouwe Judith.

De probleemn  begostn achter da Lodewyk in 823 nog ’n achterkommertje, [[Karel den Kletsn|Karel]], had me Judith. Bernard wierd benoemd tout koamerlink en je speeldeg e grôte rolle in den stryd tusschn d’oudere zeuns van Lodewyk, teegn Judith en heur zeuntje Karel.

==Stryd over de verdêlienge==
Judith wilde dat heur zeuntje ook zyn dêel krêeg. Ounder heur druk hield Lodewyk gin rekenienge mi me zyn ''Ordinatio Imperii''. In 829 ip de ryksdag van Worms, krêeg Karel (je was ton zes joar oud) Zwaben, Retie, den Elzas en e dêel van Bourgondië. Lodewyk creëerde doamee ’t nieuw keuninkryk Alemannië.
Lotharius, die ’t mêest benoadêeld was, overtuugde zyn broers vor in ipstand te kommn.

Van 830 wast er constant boel tusschn de broers en under voader en ook tusschn de broers ounder makoar. Ze voerdn den êenn oorloge achter den andern.

D’r wierd begost met e lastercampagne teegn Bernard en Judith. ’t Was surtout de kerke die nie kost verdroagn da Judith e grôotn invloed had ip heur vint. Ze wierd beschuldigd van overspel, hekserye en zelfs van plann vo de keizer te vermôordn. Ze wierd verplicht van in e klôoster te goan.

Os ze vry kwam probeerde ze were heur stiefjounges te benoadêeln in ’t vôordêel van heur zeuntje en doadeure kwoamn ze were in ipstand 

In 833 stoundn voader en zeuns by Colmar in den Elzas met under legers tegenover makoar.  E grôot dêel van voaders troepn liepn over no de broers en de keizer most ipgeevn.  Je wierd deur Lotharius ipgeslootn in de Sint- Medarduskerke in Soissons. In oktober wierd ’n gedwoungn tout trôonsofstand.

In 834 wierd ’n were ip den trôon gezet deur Pepeyn en Lodewyk den Duuts en in februoari 835 liet ’n hem were tout keizer krôonn in Metz.

In 838 stierf Pepeyn en kwamt er e nieuwe erfregelienge.

Lodewyk den Duuts begost ‘n oorloge in 839, achter da Lodewyk den Vroomn, were ounder invloed van Judith, e stik van zyn land an Karel gaf.

Lodewyk den Vroomn en Judith probeerdn were in de gunste te kommn van Lotharius en ze begostn me besprekiengn, vo ’t ryk loater in twi grôte stikkn te verdêeln tusschn Lotharius en Karel. Lodewyk den Duuts zoudt ollêne ’t klêen gebied Beiern krygn. Mo nog binst de besprekiengn wierd Lodewyk den Vroomn ziek en in 840 ist ’n gestorvn.

Lotharius wilde nu hêel ’t ryk vor hem en je begost plann te moakn vo Lodewyk den Duuts an te valln. Mo Karel slôot e verbound me Lodewyk en in juni 841 versloegn ze Lotharius in Fontenoy-en-Puisaye (25 juni 841). 

Lodewyk den Duuts kost achter de slag zyn gebied uutbreidn me Saksn, Oost-Frankn, Alamannië en Thuringen. Lotharius blêef lastig doen deur de Saksn in ipstand te doen kommn teegn Lodewyk den Duuts en steun te zoekn by de Vikings, woadeure da Karel in moeilikheedn kwam. 

Doarom kwoamn Karel en Lodewyk in 842 tegoare in Straatsburg, woa dan z’under me makoar verboundn teegn Lotharius in den [[Eed van Straatsburg]] (14 febr. 842), woadeure da Lotharius verplicht wierd van t’ounderhandeln. ’t Gevolg was ‘t [[Verdrag van Verdun]] in [[843]].

==’t Verdrag van Verdun==
[[Ofbeeldienge:Denier Louis le Pieux.jpg|thumb| Zyn deniers]]
Met et [[Verdrag van Verdun]] in [[843]] wierd ’t  ryk verdêeld in drie stikkn:
*Lotharius krêeg [[Middn-Francië]] met Aakn (d’hoofdstad van de Karoliengers) en Rome (de spirituele hoofdstad van ’t Christndom). J’hield zyn titel van keizer, mo zounder ’t gezag over zyn broers. 
*Karel den Kletsn krêeg [[West-Francië]] (loater [[Frankryk]])
*Lodewyk den Duuts krêeg [[Oost-Francië]] (loater [[Duutsland]])

Da was ’t definitief ende van de êenheid van ’t Frankisch ryk. ’t Middnryk wierd loater verdêeld ounder Karel den Kletsn en Lodewyk den Duuts.
’t Oost- en ‘t West-Frankisch ryk, zoun loater elk under weg goan:
[[Duutsland]] ounder de Ottoonn (van 911) en Frankryk ounder de Capetiengers (van 987).

==Vrouwn en jounges==
Lodewyk trouwde in 794 me zyn êeste vrouwe Ermengarde van Haspengouw. Met heur had ’n drie zeuns en drie dochters:
* [[Lotharius I]] (795–855)
* [[Pepeyn I van Aquitanië]] (797–838) 
* Adelaide (799)
* Rotrude (800)
* Hildegard (of Mathilde) (802)
* [[Lodewyk den Duuts]] (806–876),
Me zyn twidde vrouwe Judith van Beiern had ‘n e dochter en e zeune:
* Gisela (820–874)
* [[Karel den Kletsn]] (823–877)

Vo dat ’n trouwde had ’n ook ol twi ounwettige jounges me Theodelinde:
* Arnulf 
* Alpais

{{Commonscat|Louis the Pious}}

[[Categorie: Keunienk der Frankn]]
[[Categorie: Karolienger]]
[[Categorie: Keizer van et Illig Rôoms Ryk]]

[[als:Ludwig der Fromme]]
[[ar:لويس الورع]]
[[bg:Людовик Благочестиви]]
[[br:Loeiz an Deol]]
[[bs:Ludovik I Pobožni]]
[[ca:Lluís I el Pietós]]
[[cs:Ludvík Pobožný]]
[[cy:Louis Dduwiol]]
[[da:Ludvig den Fromme]]
[[de:Ludwig der Fromme]]
[[el:Λουδοβίκος ο Ευσεβής]]
[[en:Louis the Pious]]
[[eo:Ludoviko la Pia]]
[[es:Ludovico Pío]]
[[et:Ludwig Vaga]]
[[fa:لویی پارسا]]
[[fi:Ludvig Hurskas]]
[[fr:Louis le Pieux]]
[[fy:Loadewyk de Fromme]]
[[he:לואי החסיד]]
[[hr:Ludovik I. Pobožni]]
[[hu:I. (Jámbor) Lajos római császár]]
[[it:Ludovico I del Sacro Romano Impero]]
[[ja:ルートヴィヒ1世 (フランク王)]]
[[ko:루트비히 1세 (프랑크)]]
[[la:Ludovicus Pius]]
[[lb:Louis de Frommen]]
[[mr:लुइस पहिला द पायस]]
[[nl:Lodewijk de Vrome]]
[[no:Ludvig I av Det tysk-romerske rike]]
[[pl:Ludwik I Pobożny]]
[[pt:Luís I, o Piedoso]]
[[ro:Ludovic cel Pios]]
[[ru:Людовик I Благочестивый]]
[[sk:Ľudovít I. Pobožný]]
[[sl:Ludvik Pobožni]]
[[sr:Луј I Побожни]]
[[sv:Ludvig den fromme]]
[[tr:Dindar Ludwig]]
[[zh:虔誠者路易]]
