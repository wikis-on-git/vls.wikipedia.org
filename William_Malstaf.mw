[[Ofbeeldienge: Malstaf Verlangen.jpg|thumb|Verlangen deur William Malstaf]]
'''William Malstaf''' ([[Stalhille]],  [[1 juli]] [[1940]]) is een [[West-Vloandern|West-Vlamschn]] kunstschilder en beeldouwer. Je weunt in [[Sinte-Kruus]] (Brugge) woar dat ’n ook z’n atelier et.

Je gink noar ’t Oger Instituut St. Lucas  ([[1957]]), d’Ogeschole vo Pedagogie ([[1960]]) in [[Gent]],  en d’Academie in [[Roeseloare]] (levend model [[1962]]). Van 1962 tout 2000 wast ’n lêroare beeldende vorminge in Brugsche athenea.

’t Werk van Malstaf is expressief, lyrisch en emotioneel. Je beeldt sterke figeurn uut, in forse zwierige lynn, teegn ’n dreigendn achterground. De “vrouwe” is een belangryk thema: allêne, in conversoatie en in reloatie. Je makt ook stilleevns, landschappn, figeurn in interieurs.

Sedert [[1978]] tout nu was zyn werk te zien ip verschillige individuele en groepstentôonstellingn  in [[Brugge]], [[Blanknberge]], [[Wendune]], [[D'n Oane]],  Leuvn, [[Yper]], [[Veurne]], Rösrath ([[Duutsland]]), Villers-la-Ville.

==Externe koppelinge==
*[http://www.malstaf.be/ Website William Malstaf en zeuns]

[[Categorie: West-Vlamsche kunstschilder|Malstaf William]]
[[Categorie: Brugge|Malstaf William]]
