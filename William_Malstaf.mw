[[Ofbeeldienge: Malstaf Verlangen.jpg|thumb|<center>"Verlangen" deur William Malstaf]]
'''William Malstaf''' ([[Stalhille]],  [[1 juli]] [[1940]]) is e [[West-Vloandern|West-Vlamsche]] kunstschilder en beeldhouwer. Je weunt in [[Sinte-Kruus]] ([[Brugge]]) woa dat 'n ook z'n atelier et.

Je gienk noa 't Hoger Instituut St. Lucas  ([[1957]]), d' Hogeschole vo Pedagogie ([[1960]]) in [[Gent]],  en d' Academie in [[Roeseloare]] (levend model [[1962]]). Van 1962 tout 2000 wast 'n lêroare beeldende vormienge in Brugsche athenea.

't Werk van Malstaf is expressief, lyrisch en emotioneel. Je beeldt sterke figeurn uut, in forse zwierige lynn, teegn e dreigendn achterground. De ''vrouwe'' is e belangryk thema: allêne, in conversoatie en in reloatie. Je makt ook stilleevns, landschappn, figeurn in interieurs.

Sedert [[1978]] tout nu was zyn werk te zien ip verschillige individuele en groepsexposities  in [[Brugge]], [[Blanknberge]], [[Wendune]], [[Den Hoane]],  Leuvn, [[Yper]], [[Veurne]], Rösrath ([[Duutsland]]), Villers-la-Ville.

==Externe koppelinge==
*[http://www.malstaf.be/ Website William Malstaf en zeuns]

[[Categorie: West-Vlamsche kunstschilder|Malstaf William]]
[[Categorie: Brugge|Malstaf William]]
