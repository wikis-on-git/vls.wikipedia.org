{{plat|Ostends}}
[[Ofbeeldienge:Dia17.JPG|thumb|right|Luchtbeeld van het fort]]

Het '''Fort Napoleon''' is een historisch fort in [[Ostende (stad)|Ostende]]. 't Is in [[1810]] in ipdracht van [[Napoleon Bonaparte|Napoleon]] gebouwd gewist, om de dreigienge vanuut [[Iengeland]] te weerstoan.

==Vorm==
't Fort is gebouwd volgens e vuufhoekig groundplan, me de punt no de zèè.

==Geschiedenisse==
In [[1810]] zyn ze begost met de bouw van het ''Fort Impérial'', en vier joar loater was 't kloar. Mo ton was 't al nie mi nodig, omda de [[Vrankryk|Fransche]] under oundertussn teruggetrokkn aan. Ip 26 juni wierd beslist in de [[Conventie va Lon'n|Convensje van Londn]] da 't fort dèèl uutmakte van de zogenoamde Wellington-linie. 

Vanof [[1815]] woarn de [[Olland|Ollanders]] der gekazerneerd in wa da oundertussn het ''Fort William'' was gekomn. Mo et belang van 't fort naamt of, omda de Iengelsche nie mi de vyand woarn. 

In [[1830]] kaamt 't fort in andn van 't [[België|Belgisch]] leger. In [[1865]] wierd beslist da Ostende gin vestiengsstad mi was, en wierd et fort nie mi gebruukt voe militaire doeleindn, ollène voe 't gevangn oudn van Fransche soldoatn in de [[Frans-Prussischen Oorlog]] in [[1870]].

In de [[Êeste Weireldoorloge|Eèste]] en de [[Twêede Weireldoorloge|Twidde Weireldorloge]] gebruuktn de [[Duutsland|Duutsers]] 't fort, da oundertussn ''Fort Napoleon'' noemt, in de verdedigienge teegn de Iengelsche. 

Achter de orloogn verloor het fort mêer en mêer interesse van de militairn, en gerakt in verval. In [[1976]] wierd et tot beschermd monument benoemd, mo pas in [[1995]] begunt [[Erfgoed Vlaanderen]] et te restaureern. Vanof [[2000]] is 't geopend vo 't grote publiek.

{{commons|Fort Napoleon (Oostende)|Fort Napoleon}}

[[Categorie:Nieuwn tyd]]
[[Categorie:Ostende]]

[[de:Fort Napoleon (Ostende)]]
[[nl:Fort Napoleon]]
