[[Ofbeeldienge:Dia17.JPG|thumb|right|350px|Luchtbeeld van het fort]]

{{veranderplat|Ostends}}

Het '''Fort Napoleon''' es een istorisch fort in [[Ostende]]. 't Es in [[1810]] in ipdracht va [[Napoleon]] gebouwd gewist, om de dreigienge vanut [[Iengeland]] te weerstoan.

==Vorm==
Het fort es gebouwd volgens een vuuvoekig grondplan, me de punt nôo de zêe. 

==Geschiedenisse==
In [[1810]] es begonn met de bouw van het ''Fort Impérial'' , en vier joar loater wos't grêed. Moar ton wo't ol nie mêe nôdig, omda de [[Vrankryk|Franschke]] udder ondertussn teruggetrokk'n oan. Ip [[26 juni]] weird beslist in de [[Conventie va Lon'n]] da et fort dêel utmakte van de zogenoamde Wellington-linie. Vanof [[1815]] woarn de [[Olland|Ollanders]] der gekazerneerd in wa da ondertussn het ''Fort William'' wos gekoomn. Moar et belang van het fort nam of, omda de Iengelsen nie mêe de vijand woarn. In [[1830]] kwam het Fort in and'n van het [[Belgje|Belgische]] leger. In [[1865]] weird beslist da Ostende gin vestiengsstad mêer es, en weird et fort nie mêe gebruukt voor militaire doeleind'n, allêne voo't gevangn oud'n van Fransche soldoat'n in de [[Frans-Pruusische Oorlog]] in [[1870]].

In de [[Êeste Weireldoorloge|Êeste]] en de [[Twêede Weireldoorloge]] gebruuk'n de [[Duutsland|Duutsers]] het fort, da ondertussn ''Fort Napoleon'' noemt, in de verdedigienge teegn de Iengelsen. Achter de oorloogn verloor het fort mêer en mêer interesse van de militairn, en roakt in verval. In [[1976]] weird et tot beschermd monument benomd, moa pas in [[1995]] begunt [[Erfgoed Vlaanderen]] et te restaureern. Vanof [[2000]] es't geopend voo't grôte publiek.

[[nl:Fort Napoleon]]

[[Categorie:Nieuwn tyd]]
[[Categorie:Ostende]]
