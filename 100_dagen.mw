D'100 dagen zien een stiksje folklore van de middelbare schooln. 100 dagen worn gevierd a't de leerlingen van 'tlatste jaar nog 100 dagen te gaan en voor den dertigsten juni. Der zit wel een bitje spelinge ip de datum om te vieren. In de meeste scholen worn d'100 dagen gevierd ip 't ende van januari of bie 't begun van februari. Ook 't programma hangt voor een groot deel af van schole toe schole, en zelfs van de titularissen en de leerlingen zelve. Klassiekers zien snuchtens gaan ontbijten bie de titularis of ip 't schole, met eventueel e bitje bommetjesgesmiet an de statie of in de studentenbuurt, paintball, zwemmen, carten, ... met 's [achter]noens ne maaltied. In sommige scholen wordt er saves een grote fuif gegeven, al gaan der hoe langer hoe meer leerlingen ip de vooravend van d'100 dagen no de grote studentesteen lik Gent om do te gaan vieren.
