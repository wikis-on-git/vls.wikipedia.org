De '''100 dagen''' zyn een stiksje folklore van de middelbare schooln. 100 dagen wordn gevierd a't de lêerliengn van 't latste joar nog 100 dagen te gaan en voor den dertigstn juni. Der zit wel een bitje spelinge ip de datum om te vieren. 

In de mêeste scholen wordn d'100 dagen gevierd ip 't ende van januoari of by 't begun van februoari. Ook 't programma angt voor een grôot dêel af van schole toe schole, en zelfs van de titularissen en de lêerliengn zelve. Klassiekers zyn 's nuchtens gaan ontbijten by de [[titularis]] of ip 't schole, met eventueel e bitje bommetjesgesmyt an de [[statie]] of in de studentnbuurt, en in de speeltyd ôok e toesproake voe de joenger gastn mè e ludieke oproep om te revolteern. Beist een iptocht zyn de studentn ôok mêestol vorzien van de nôdige drank. Andere meuglike activiteitn zyn: [[paintball]], zwemmn, [[kartn]], ...

's Achternoens is 't er ôok soms ne maaltyd. In sommige scholen wordt er 's avnds een grôte [[fuif]] gegeevn, al gaan der hoe langer hoe mêer lêerliengn ip de vooravend van d'100 dagen noa de grôte studentesteedn lik [[Gent]] om doa te goan vieren.

In't Kortrykse vieren ze mêer de 50 dagen.
Mêestal ôok in de schole,  mo vooral ôok in de uitgaangsstrate van Kortryk (Burg.reynaert straat) woar da  vo de gelegenheid 's nuchtends tielik ol de cafe's open zyn.

[[Categorie:Olles]]
