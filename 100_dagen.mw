De '''100 dagen''' zien een stiksje folklore van de middelbare schooln. 100 dagen worn gevierd a't de leerlingen van 't latste jaar nog 100 dagen te gaan en voor den dertigsten juni. Der zit wel een bitje spelinge ip de datum om te vieren. 

In de meeste scholen worn d'100 dagen gevierd ip 't ende van januari of bie 't begun van februari. Ook 't programma angt voor een groot deel af van schole toet schole, en zelfs van de titularissen en de leerlingen zelve. Klassiekers zien 's nuchtens gaan ontbijten bie de [[titularis]] of ip 't schole, met eventueel e bitje bommetjesgesmiet an de [[statie]] of in de studentenbuurt. Tijdens een optocht zin de student'n oek mêestol vorzien van de nôdige drank. Andere meuglike activiteit'n zin: [[paintball]], zwemmen, [[karten]], ...

's [Achter]noens is er oek soms ne maaltied. In sommige scholen wordt er saves een grote [[fuif]] gegeven, al gaan der hoe langer hoe meer leerlingen ip de vooravend van d'100 dagen no de grote studentesteen lik [[Gent]] om do te gaan vieren.
