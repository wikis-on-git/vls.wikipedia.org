'''Ex-drummer''' es nen [[Vlams|Vlamsche]] film ut [[2007]] noa [[Ex-drummer (boek)|het boek]] va [[Herman Brusselmans]] met de gelykoardige titel. De film es geregisseerd deur [[Koen Mortier]].

==Verhoal==
De film goat over 3 marginoaln mè nen handicap die ip zoek zyn noa nen drummer. 'D ênigste vôorwoarde es da dienen drummer ôok nen handicap moet ein. Dries, nen schryver, wil wel drummer zyn van de groep, en ie besluut ton moa da nie keunn drummn zyne handicap es. De film wos nogol omstreedn deur zyn expliciet toalgebruuk en gebruuk van sex en geweld. Sommige minsn vergelykn em me [[Trainspotting]] en [[C'est arrivé près de chez vous]].

==De West-Vlamsche link==
De film speelt em of in [[West-Vloandern]], in [[Ostende (stad)|Ostende]], en der weirdt ôok grôotendêels in 't West-Vlamsch in geklapt. Olle belangryke acteurs koomn ut West-Vloandern: [[Dries Vanhegen]], [[Gunter Lamoot]], [[Sam Louwyck]], [[Norman Baert]]... 
Voo de filmmuziek wos't er nen grôotn West-Vlamschn inbrieng: [[Flip Kowlier]] zingt de titelsong ''De grôotste lul van 't stad'', en [[Arno]] speelt er ôok een rolle en een liedje in.

[[Categorie:Film]]
