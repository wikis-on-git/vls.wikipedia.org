[[Ofbeeldienge:LogoOB.png|thumb|right|<center>Et logo van  '''"den Olimpiek"''']]
'''Olympic Brugge ''' of den '''Olimpiek''' gelik z'in Brugge zeggen, is den êersten verênegienk van [[Brugge]] da zich ip de [[atletiek]] begost te concentrêern, ipgericht in [[1934]].  Brugge êet nog een twidde, joungere, atletiekverênegienk, den [[Algemene Brugse Atletiek Vereniging|ABAV]].  OB êet oke nog een twidden afdelienk in [[Knokke-Heist]].
== Geschiedenisse ==
De atletiekverênegienk '''Olympic Brugge''' is ountstoan in 't joare [[1934]]. Te was de sportievelienk Louis Carlier, die tegoare mêe enigste vrienden de verênegienk stichtege. Ip den 15e februare van da joar kreegt den verênegienk by de [[KBAB]] 't stamnummero 15. De kleuren van de club woaren, tzelfste gelik de kleuren van 't embleem van 't Stad [[Brugge]], rôo êe blauw. 

Den êersten voorzittere vant vûfkoppige besteur was Etiennne Decraecke, dien beklêdege dien functê vo 30 joaren.

In 1936 sloot [[Julien Saelens]] êm an by de club. Dien sprintere werd 't boegbêeld ip de snelhydsnummero's en 'tis nor em dat 't loatere Bloso stadium ip [[Assebroek]] wier vernoemd. Ook den joarlikse mêeting, die z'n ground viendt in de vroegere "Dag Der Kampioenen" die ip [[De Klokke]], ip [[Sint-Andries]], deurgienk, wier nor em vernoemd.

De verênegienk kendege deur de joaren verschiedene hôogtepuntn:

* Vanaf 1943 wier ter 20 joar langk den [[Doortocht Van Brugge]] gorganisêerd, da woar nen aflossiengswedstried mêe 'n international karaktere.
* In 1977 vound 't WK vo veteroanen platse mêe 1700 deelnemers ût 26 verschiedene landen. 

Ôke de [[Guldensporenmarathon]] tusschen [[Kortryk]] en [[Brugge]] teldege enigste kêren as [[VAL]] kampiôenschap, worounder 't Belgiesch kampioenschap vo veteroanen in 1991 en 't Belgiesch kampioenschap in 1992.

Deure de geschiedenisse âd Olimpiek Brugge vele topatleten worounder de vôorvermelde [[Julien Saelens]], spurter [[Frank Verhelst]] die nu zijn kennisse deuregift an de joungere gastn, [[Anne-Marie Danneels]] die zowel op de piste as in 't veld by de besten hoordege, alsook [[Peter Daenens]] die furore maktege ip de stieple en recent nog [[Sven Pieters]] die in [[1996]] meedêe an d'[[Olympische Speeln]] in [[Atlanta]].

=='t Adresse==
Bloso Sportcentrum "[[Julien Saelens]]", 
Speelpleinlaan 1,  
8310 [[Assebroek]]

== Externe koppeliengn ==
*[http://www.olympicbrugge.be/ Officiëeln site Olympic Brugge]
*[http://www.avkh.be/ Afdelienk van OB in Knokke-Heist]

[[Categorie:Atletiek]]
[[Categorie:Brugge]]

[[nl:Olympic Brugge]]
