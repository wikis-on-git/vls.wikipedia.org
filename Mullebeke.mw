{{infobox Belgische gemêente|
|naam=Gemêente Mullebeke
|officieel=Meulebeke
|kaart=[[Image:MeulebekeLocatie.png|250px]]
|kaartbijschrift=Liggienge binnen het arrondissement Tielt<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Tielt|Tielt]]
|nb=50°57'
|ol=03°17'
|opp=29,35
|inw=10.980
|mannen=50,20%
|vrouwen=49,80%
|dichtheid=374
|0-17=21,10
|18-64=60,83
|65=18,07
|buitenlanders=0,87
|werkloos=5,93
|postcode=8760 
|deelgemeente=Meulebeke
|burgemeester=Daniël Vanpoucke
|bestuur=[[CD&V]]
|partijen=[[CD&V]]<br />VRIE<br />[[Socialistische Partij Anders|sp.a]]
|zetels='''21'''<br />14<br />6<br />1
|netn=051
|web=[http://www.meulebeke.be/ www.meulebeke.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
{{plat|Mullebiks}}
'''Mullebeke''' (officieel [[Nederlands]]: ''Meulebeke'') is e gemêente in [[West-Vloandern]]. <p>

[[Image:Standbeelddebeer.jpg|Den beir van Meulebeke|thumb|left]]
== Geskienisse ==
Den jiste kjir da ze Mullebeke vermeld en was rond '''1100'''. In dien tidde noemde Mullebeke = '''Mulenbeca'''. In feite is de betjikenisse van de noame nie moeilik te achteroaln. t'Goat em over e nederzettienge me ne meulne an e beke (Devebeke).

De baronie van Mullebeke wos van 't ende van de 15ste jiwwe tot 't ende van de 18de jiwwe in 't bezit van de '''familie de Beer'''. Ridder Jan de Beer, zegelbewoarder van hertog Karel de Stoute, wos d'n jist'n.  De familie weunde ip 't kastjil van '''Ter Borcht'''. 
Azo komt'et wok da Mullebeke een beir in ze skild voert.

t'Odste gebouw da me nog en in de gemjinte is de '''Kapelle van Oeze Lieve Vrouwe te Ruste''' in Moarlope. Moarlope is een prochie van Mullebeke en is in feite ontstoan rond die kapelle. Die Kapelle is doar in de zestiende jiwwe gezet gewist deur ne telg van't geslacht De Beer. Die wos in de bussn rond Moarlope an't joagn toen dat ie wier overvoln van e wilde bjiste. Ie anriep Oeze Lieve Vrouwe en de bjiste liep weg. Ut dank et ie die kapelle doa ton gezet.

Mullebeke kende rond 1900 rond de 12 '''meulns'''. Vandoage skiet er jammergenoeg moa jin over, de reste en ze moetn ofbrekn of zin kapotheskotn hewist in de twji oorloogn. Dien die't er noh stoat noemt den '''Dernemeulne''' (Herentmolen) en is achter de Twjidden Oorlooge were iphebouwd hewist me odde stikken van andere meulns.
Tut 1992 wos't er noh nen twidn moa die e ze moetn ofbrekn vo de Randweh an te legn. Ze on de  '''Bosterotmeulne''' (Bosterhoutmolen) geweune in stikn en brokn langs de boane geleid woa dat ie loah weh te vortn. [[Brugge]] et de stikn helukke iphekocht en ze herestaureerd. De meulne stoa nu ip de vestienge en is ommehedoopt hewist tut Koeleweimeulne. 
Mullebeke liht noh oltid in't '''Meulnland''' en de veloroute van't Meulnland ljopt er wok deure.

Mullebeke was in't midden van vôrige jiwwe bekend as "'''messetrekkers'''". Oater iemand van buten de gemjinte probeerde te vrijen me n'meiske van Mullebeke, dan woarn de lokoale joengens nie benauwd om tussen te komen en zelfs me messen te vechten.

== Vermoak ==
D'êeste weke van juli ist er altied veel ambiance op de ploatse omdat der altijd Berefêestn zin. 't Is vele te doen voar de kientjes en voar de joenge gast'n. En oat ton doenker is zin der iptredens en vierwerk.

Ter Borcht es gebouwd rond t'oude kastjèl Ter Borcht en es oak et Sport- en Recreatiecentrum Ter Borcht woadatter oak een skole en internoat es voarn turnmêesters. Ge keunt ne kie hoe goan sporten in Ter Borcht, wo daj wok ne kêe en dukstjen in et zop kun pakken van de zwemkom. 

==Bekende Mullebekenoarn==
Letter minsen weetn dat de snelle [[VRT]] televisiemadam '''[[Evy Gruyaert]]''' van Mullebeke es. He hoat et oak nie woarn. Ze's ip [[11 ogustus]] [[1979]] heboorn en ze et in Mullebeke en in [[Tielt]] noa skole hewist. Ondertussn stoa ze wok ip veel minsn ulder ne Ipod met eur jogging-skema.
t'Is me spit da me moen vaste steln da ze nie mjir in't skwonne Mullebeke weunt...

'''Karel Van Mander''' is wok ne bekende Mullebekenaere die wa vroeher leefde dan oes Evy (1548-1606). Ie wost ie em skildre en skrivre die skole et helopn in Tielt en Hent. Helik ol de kunstenoars in dien tidde, trokt ie noar Rome om de odde Rominse culteure te han bekiekn. 't Wos immers vulip Renaissance en de Rominse kunstn kwoamn were in de belangstellienge. Ie et doar hebleven van 1574 tut 1577. Achternoa et ie em in Olland han vestihn want da wos ton in tidde de ipkommende economische rehio van West-Europa. In Vlaondern hing et ton minder hoet met de hodsdienstoorlohn en zwo. Ie is doar heblevn tut an zinne dwood in 1606.

't Bekendste dat ie oes et achterhelatn is zin "Schilder Boeck". Doarin stoan d'r vele beskriviengen van Middeljiwse skilders. t'Is deur em da we nu noh zo vele wetn van onder andere Van Eyck.

In Mullebeke kun je bevworbeeld een straote vinden die achter em henoemd is. D'r stoat wok e beeld vwot gemjinte-us en er angt wok e hedenkploate in de Mullebeekse Wetstroate.

== Externe koppelienge ==
* [http://www.meulebeke.be De site van de gemêente]
* [http://www.meulebekefeest.com Mullebeekse fêesten]

{{HemeentnWVL}}
[[category:Gemêente in West-Vloandern]]
