{{infobox Belgische gemêente|
|naam=Gemêente Mullebeke
|officieel=Meulebeke
|kaart=[[Image:MeulebekeLocatie.png|250px]]
|kaartbijschrift=Liggienge binnen het arrondissement Tielt<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Tielt|Tielt]]
|nb=50°57'
|ol=03°17'
|opp=29,35
|inw=10.980
|mannen=50,20%
|vrouwen=49,80%
|dichtheid=374
|0-17=21,10
|18-64=60,83
|65=18,07
|buitenlanders=0,87
|werkloos=5,93
|postcode=8760 
|deelgemeente=Meulebeke
|burgemeester=Daniël Vanpoucke
|bestuur=[[CD&V]]
|partijen=[[CD&V]]<br />VRIE<br />[[Socialistische Partij Anders|sp.a]]
|zetels='''21'''<br />14<br />6<br />1
|netn=051
|web=[http://www.meulebeke.be/ www.meulebeke.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

'''Mullebeke''' (officieel [[Nederlands]]: ''Meulebeke'') is e gemêente in [[West-Vloandern]]. <p>

[[Image:Standbeelddebeer.jpg|Den beir van Meulebeke|thumb|left]]
== Geschiedenisse ==
Den jiste kjir da ze Mullebeke vermeld en was rond '''1100'''. In dien tidde noemde Mullebeke = '''Mulenbeca'''. In feite is de betjikenisse van de noame nie moeilik te achteroaln. t'Goat em over e nederzettienge me ne meulne an e beke (Devebeke).

De baronie van Mullebeke wos van 't ende van de 15ste jiwwe tot 't ende van de 18de jiwwe in 't bezit van de '''familie de Beer'''. Ridder Jan de Beer, zehelbewoarder van hertog Karel de Stoute, wos d'n jist'n.  De familie weunde ip 't kastjil van '''Ter Borcht'''. 
Azo komt'et wok da Mullebeke een beir in ze skild voert.

t'Odste gebouw da me noh en in de hemjinte is de '''Kapelle van Oeze Lieve Vrouwe te Ruste''' in Moarlope. Moarlope is een prochie van Mullebeke en is in feite ontstoan rond die kapelle. Die Kapelle is doar in de zestiende jiwwe hezet hewist deur ne telh van't heslacht De Beer. Die wos in de bussn rond Moarlope an't joahn toen dat ie wier overvoln van e wilde bjiste. Ie anriep Oeze Lieve Vrouwe en de bjiste liep weg. Ut dank et ie die kapelle doa ton hezet.

Mullebeke kende rond 1900 rond de 12 '''meulns'''. Vandoahe skiet er jammerhenoeh moa jin over, de reste en ze moetn ofbrekn of zin kapotheskotn hewist in de twji oorloohn. Dien die't er noh stoat noemt den '''Dernemeulne''' (Herentmolen) in is achter de Twjidden Oorloohe were iphebouwd hewist me odde stikken van andere meulns.
Tut 1992 wos't er noh nen twidn moa die e ze moetn ofbrekn vo de Randweh an te lehn. Ze on de  '''Bosterotmeulne''' (Bosterhoutmolen) geweune in stikn en brokn langs de boane geleid woa dat ie loah weh te vortn. Bruhhe et de stikn helukke iphekocht en ze herestaureerd. De meulne stoa nu ip de vestienge en is ommehedoopt hewist tut Koeleweimeulne. 
Mullebeke liht noh oltid in't '''Meulnland''' en de veloroute van't Meulnland ljopt er wok deure.

Mullebeke was in't midden van vôrige jiwwe bekend as "'''messetrekkers'''". Oater iemand van buten de hemjinte probeerde te vrijen me n'meiske van Mullebeke, dan woarn de lokoale joengens nie benauwd om tussen te komen en zelfs me messen te vechten.

== Vermoak ==
D'êeste weke van juli ist er altied veel ambiance op de ploatse omdat der altijd Berefêestn zin. 't Is vele te doen voar de kientjes en voar de joenge gast'n. En oat ton doenker is zin der iptredens en vierwerk.

Ter Borcht es gebouwd rond t'oude kastjèl Ter Borcht en es oak et Sport- en Recreatiecentrum Ter Borcht woadatter oak een skole en internoat es voarn turnmêesters. Ge keunt ne kie hoe goan sporten in Ter Borcht, wo daj wok ne kêe en dukstjen in et zop kun pakken van de zwemkom. 

==Bekende Mullebekenoarn==
Letter minsen wèten dat de snelle VRT televisiemadam [[Evy Gruyaert]] van Mullebeke es. Ge goat et oak nie ôarn.

== Externe koppelienge ==
* [http://www.meulebeke.be De site van de gemêente]
* [http://www.meulebekefeest.com Mullebeekse fêesten]

{{HemeentnWVL}}
[[category:Gemêente in West-Vloandern]]
