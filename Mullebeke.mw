{{infobox Belgische gemêente|
|naam=Gemêente Mullebeke
|officieel=Meulebeke
|kaart=[[Image:MeulebekeLocatie.png|250px]]
|kaartbijschrift=Liggienge binnen het arrondissement Tielt<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Tielt|Tielt]]
|nb=50°57'
|ol=03°17'
|opp=29,35
|inw=10.980
|mannen=50,20%
|vrouwen=49,80%
|dichtheid=374
|0-17=21,10
|18-64=60,83
|65=18,07
|buitenlanders=0,87
|werkloos=5,93
|postcode=8760 
|deelgemeente=Meulebeke
|burgemeester=Daniël Vanpoucke
|bestuur=[[CD&V]]
|partijen=[[CD&V]]<br />VRIE<br />[[Socialistische Partij Anders|sp.a]]
|zetels='''21'''<br />14<br />6<br />1
|netn=051
|web=[http://www.meulebeke.be/ www.meulebeke.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
{{plat|Mullebeeks}}
'''Mullebeke''' (officieel [[Nederlands]]: ''Meulebeke'') is e gemêente in [[West-Vloandern]]. <p>

[[Image:Standbeelddebeer.jpg|Den beir van Meulebeke|thumb|left]]
== Geskienisse ==
Den jiste kjir da ze Mullebeke vermeld èn wos rond '''1100'''. In dien tidde noemde Mullebeke = '''Mulenbeca'''. In feite is de betjikenisse van de noame nie moeilik te achteroaln. t'Goat em over e nederzettienge mê ne meulne an e beke (Devebeke).

De baronie van Mullebeke wos van 't ende van de 15ste jiwwe tot 't ende van de 18de jiwwe in't bezit van de '''familie de Beer'''. Ridder Jan de Beer, zegelbewoarder van hertog Karel de Stoute, wos d'n jist'n.  De familie weunde ip 't kastjil van '''Ter Borcht'''. 
Azo komt'et wok da Mullebeke een beir in ze skild voert.

t'Odste gebouw da me nog en in de gemjinte is de '''Kapelle van Oeze Lieve Vrouwe te Ruste''' in Moarlope. Moarlope is een prochie van Mullebeke en is in feite ontstoan rond die kapelle. Die kapelle is doar in de zestiende jiwwe gezet gewist deur ne telg van't geslacht De Beer. Die wos in de bussn rond Moarlope an't joagn toen dat ie wier overvoln van e wilde bjiste. Ie anriep Oeze Lieve Vrouwe en de bjiste liep weg. Ut dank et ie die kapelle doa ton gezet.

Mullebeke kende rond 1900 rond de 12 '''meulns'''. Vandoage skiet er jammergenoeg moa jin over, de reste èn ze moetn ofbrekn of zin kapotgeskotn gewist in de twji oorloogn. Dien die't er nog stoat noemt den '''Dèrnemeulne''' (Herentmolen) en is achter de Twjidden Oorlooge were ipgebouwd gewist me odde stikken van andere meulns.
Tut 1992 wos't er nog nen twidn moa die è ze moetn ofbrekn vo de Randweg an te legn. Ze on de  '''Bosterotmeulne''' (Bosterhoutmolen) geweune in stikn en brokn langs de boane geleid woa dat ie loag weg te vortn. [[Brugge]] èt de stikn gelukke ipgekocht en ze gerestaureerd. De meulne stoa nu ip de vestienge en is ommegedoopt gewist tut Koeleweimeulne. 
Mullebeke ligt noh oltid in't '''Meulnland''' en de veloroute van't Meulnland ljopt er wok deure.

Mullebeke was in't midden van vôrige jiwwe bekend vôa de "'''messetrekkers'''". Oater iemand van buten de gemjinte probeerde te vrijen me n'meiske van Mullebeke, dan woarn de lokoale joengens nie benauwd om tussen te komen en zelfs me messen te vechten.

== Prochies ==
Mullebeke is in de joarn tseevnte nie gefusioneerd gewist me andre gemjintn en is dus ip zin eign. D'r zin echtre wel 4 weunkern die elk ulder eign kerke en boasisskole èn. Me klapn ier ovre '''St. Amandus''', 'd woafdprochie met ongeveer 8,000 inweuners, '''Moarlope''', ''''t Veld''' en '''de Panders'''. De latste drie èn ongevere elk 1,000 inweuners. Ol't woppe 11,000 inweuners dus. De Panders lign ip't woahste punt van de gemjinte: 36.25 meetre. Van doar ut é je bie skwoan were utzicht over de Mandelvaleie en zie'j zelfs tut an de Klusberg an de Skelde.

== Vermoak ==
D'êeste weke van juli ist er altied veel ambiance op de platse omdat der altid '''Bèrefjistn''' zin. 't Is vele te doen voar de kientjes en voar de joenge gast'n. En oat ton doenker is zin der iptredens en vierwerk.

== Ter Borcht ==
Ter Bort (Ter Borcht) is e '''recreoatie- en sportcentrum''' an de rand van de Mullebeekse weunkerne. Woa da je teegnwoorde voebolveldn en ol sportgebouwn et, wos't er vroeger aljinne ne mèès en't kastjil. Ze èn die stikn in de joarn tseevnte ipgewoogd en begost metn bouw. 
In feite is da compleks veel te grwoat vo e gemjinte gelik Mullebeke mo da komt ton wok omdat er doar e midlboare sportskole is: de '''VILO'''. Da is iet uniek in Vloandern zeker deur't feit da 't internoat vwo de ljirliengn verplicht is. Ge kunt u doar onder andere specializeern in voebol, tennis, zwemn en peirdrien.

==Bekende Mullebekenoarn==
Letter minsen weetn dat de snelle [[VRT]] televisiemadam '''[[Evy Gruyaert]]''' van Mullebeke es. Ge goat et oak nie woarn. Ze's ip [[11 ogustus]] [[1979]] geboorn en ze et in Mullebeke en in [[Tielt]] noa skole hewist. Ondertussn stoa ze wok ip veel minsn ulder ne Ipod met eur jogging-skema.
t'Is me spit da me moen vaste steln da ze nie mjir in't skwonne Mullebeke weunt...

'''[[Karel Van Mander]]''' is wok ne bekende Mullebekenaere die wa vroeger leefde dan oes Evy (1548-1606). Ie wost ie em skildre en skrivre die skole et gelopn in Tielt en Gent. Gelik ol de kunstenoars in dien tidde, trokt ie noar Rome om de odde Rominse culteure te gan bekiekn. 't Wos immers vulip Renaissance en de Rominse kunstn kwoamn were in de belangstellienge. Ie et doar gebleven van 1574 tut 1577. Achternoa et ie em in Olland han vestign want da wos ton in tidde de ipkommende economische regio van West-Europa. In Vlaondern ging et ton minder goet met de godsdienstoorlogn en zwo. Ie is doar geblevn tut an zinne dwood in 1606.

Ie èt veel boanbrekend werk gedoan. Em èt et vwo de jiste kjir angedurfd vwo noakte minsn te skildren in de Loage Lan'n. Ie oat ondertusn wok e academie ipgericht en jin van zin ljirliengn wos Frans Hals.

't Bekendste dat ie oes et achtergelatn is zin "Schilder Boeck". Doarin stoan d'r vele beskriviengen van Middeljiwse skilders. t'Is deur em da we nu nog zo vele wetn van onder andere Van Eyck.

In Mullebeke kun je bevworbeeld een straote vinden die achter em genoemd is. D'r stoat wok e beeld vwot gemjinte-us en er angt wok e gedenkploate in de Mullebeekse Wetstroate.

== Koers ==
Olle joare ip den jistn zundag van septembre, weir de koers van [[Omlôop Mandel Leie Schelde]] gereen.


== Externe koppelienge ==
* [http://www.meulebeke.be De site van de gemêente]
* [http://www.meulebekefeest.com Mullebeekse fêesten]
* [http://www.vilo.be De sportskole VILO]

{{HemeentnWVL}}
[[category:Gemêente in West-Vloandern]]

[[en:Meulebeke]]
[[eo:Meulebeke]]
[[fr:Meulebeke]]
[[nl:Meulebeke]]
