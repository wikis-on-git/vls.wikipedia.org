'''Roularta''', of vollut gezei de ''Roularta Media Group'' es een bedrif dat actief es in de Media, vôorol in weekbload'n, [[Gazette|gazettn]] en [[TV]]. Het bedrif es gevestigd in [[Roeseloare]], moar eit ôok ofdêeliengn in [[Zellyk]] en [[Brussel]]. Doarnoast zin ze ôok nog actief in [[Vrankryk]], [[Olland]], [[Duutsland]], [[Nôorweegn]] en [[Slovenje]].

==Geschiedenisse==
In 1954 begoste Willy De Nolf een klêne utgeverie-drukkerie in 't centrum va Roeseloare, da twêe platselykke weekbload'n utbrocht: De Roeseloarse Weekbode en Advertentie. Deur uitbreidinge over de hêele regio wos in 1960 Roularta utgegroeid tot de grôotste utgever va midd'n [[West-Vloandern]]. De groep weirdt verder utgebreid, êest in West-Vloandern, en ton de reste van [[Vloandern]] en leidde in 1969 tot een iploage van mêer dan 1 miljoen exemploaren.

In 1971 kwaamn ze me een nieuw product: kwaliteitsmagazynes, 't best bekend es de Knack, moar andere producten woarn ôok van udder: Trends en Sport Magazyne. In 1972 nam Rik de Nolf, zeune van, de leidinge over. Vanaf ton zettn ze udder êeste stapp'n in de [[Woaln]]. Een aantol bekende noamn zin: Tendances, Le Vif /L'Express. Ondertussn koomn der ôok een aantal gespecialiseerde bloaden, vôorbeel Nest, een lyfestyle magazyne start in 2002.

Roularta oat ôok plann'n om in de audiovisuele weireld te goan: in 1987 stond'n ze mee an de wiege va [[VTM]], de êeste commercieln omroep in Vloandern. Tot ip vandoage ein ze 50% van de andêeln in VMM (et moederbedrif va VTM). Ze zin ôok betrokk'n bie [[Kanaal Z]], en de radio-zender [[Q-Music]].

==Productn==
Een klêne greep ut et anbod:
* Knack/Weekend Knack/Focus Knack: drie magazynes voe de pries van êen
* Trends: voe de beleggers
* Royals: olles over 't keuningsuus
* Bizz: olles da je moe weetn voe goe zoak'ns te kunn doen
* Cash: voe de zoak'nmenschn
* Plus Magazyne: e magazyne voe fiftigplussers, Plus Magazyne wordt wok uutgegeevn in Olland
* Casas: vroeger oender de noame 'Ik Ga Bouwen'
* Sport/Voetbalmagazyne
* Nest:'t blad da leeft met de seizoenn
* De Huisarts: nieuwsmagazyne voe de dokteurs
* Grande: voe de die die geirn up reize goan
* Gentleman: e magazyne voe de vintn
* Steps City Magazyne
* De [[Krant van West-Vlaanderen]]
* De Zondag: een groatis gazette bie de pistolets ip zundagnuchtnd
* De Streekkrant/De Weekkrant, Tam-Tam, 't Fonteintje, De Wegwijzer
* Easy.be: oe je etwa zoekt, doa goa je 't viend'n

==Externe koppelienge==
*[http://www.roularta.be De officieeln website]

[[Categorie:Mediagroep]]

[[nl:Roularta Media Group]]
