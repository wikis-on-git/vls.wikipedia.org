'''Roularta''', of vuluut gezeid de ''Roularta Media Group'' es een bedryf dat actief es in de Media, vôorol in weekbloadn, [[Gazette|gazettn]] en [[TV]]. Het bedryf es gevestigd in [[Roeseloare]], moar eit ôok ofdêliengn in [[Zellik]] en [[Brussel]]. Doarnoast zyn ze ôok nog actief in [[Vrankryk]], [[Olland]], [[Duutsland]], [[Nôorweegn]] en [[Slovenje]].

==Geschiedenisse==
In 1954 begoste Willy De Nolf een klêne uutgeverie-drukkerie in 't centrum va Roeseloare, da twêe platselikke weekbloadn uutbrocht: De Roeseloarse Weekbode en Advertentie. Deur uutbreidinge over de hêle regio wos in 1960 Roularta uutgegroeid tot de grôotste uutgever va middn [[West-Vloandern]]. De groep weirdt verder uutgebreid, êest in West-Vloandern, en ton de reste van [[Vloandern]] en leidde in 1969 tot een iploage van mêer dan 1 miljoen exemploaren.

In 1971 kwaamn ze me een nieuw product: kwaliteitsmagazines, 't best bekend es de Knack, moar andere producten woarn ôok van udder: Trends en Sport Magazine. In 1972 nam Rik de Nolf, zeune van, de leidinge over. Vanaf ton zettn ze udder êeste stappn in de [[Woaln]]. Een aantol bekende noamn zyn: Tendances, Le Vif /L'Express. Ondertussn koomn der ôok een aantal gespecialiseerde bloaden, vôorbeel Nest, een lifestyle magazine start in 2002.

Roularta oat ôok plann om in de audiovisuele weireld te goan: in 1987 stoundn ze mee an de wiege va [[VTM]], de êeste commercieln omroep in Vloandern. Tot ip vandoage ein ze 50% van de andêeln in VMM (et moederbedryf va VTM). Ze zyn ôok betrokkn by [[Kanaal Z]], en de radiozender [[Q-Music]].

==Productn==
Een klêne greep uut et anbod:
* Knack/Weekend Knack/Focus Knack: drie magazines voe de prys van êen
* Trends: voe de beleggers
* Royals: olles over 't keuningsuus
* Bizz: olles da je moe weetn voe goe zoakns te kunn doen
* Cash: voe de zoaknmenschn
* Plus Magazine: e magazine voe fiftigplussers, Plus Magazine wordt wok uutgegeevn in Olland
* Casas: overtyd ounder de noame 'Ik Ga Bouwen'
* Sport/Voetbalmagazine
* Nest:'t blad da leeft met de seizoenn
* De Huisarts: nieuwsmagazine voe de dokteurs
* Grande: voe de die die geirn up reize goan
* Gentleman: e magazine voe de vintn
* Steps City Magazine
* De [[Krant van West-Vlaanderen]]
* De Zondag: een groatis gazette by de pistolets ip zundagnuchtnd
* De Streekkrant/De Weekkrant, Tam-Tam, 't Fonteintje, De Wegwijzer
* Easy.be: oe je etwa zoekt, doa goa je 't viendn

==Externe koppelienge==
*[http://www.roularta.be De officieeln website]

[[Categorie:Mediagroep]]

[[fr:Roularta Media Group]]
[[nl:Roularta Media Group]]
