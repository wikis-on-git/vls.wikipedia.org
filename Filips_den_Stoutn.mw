[[Ofbeeldienge:FilipsDestoute.jpg|thumb|Filips de Stoute]]
'''Filips de Stoute''' (Pontoise, [[17 januoari]] [[1342]] - [[Halle]], [[27 april]] [[1404]]) was [[Bourgondische ertoogn|ertog van Bourgondië]] en stamvoader van de Bourgondische ertogelikke dynastie. Ie was groaf van Vloandern sedert 1384 en ook van Nevers, Artois, Rethel en Franche-Comté.
Z’n bynoame kreegt ie omdat ’n zo courageus was in de [[Slag van Poitiers]] in 1356, binst d’n [[Ounderdjoarigen ôorlog]]. Ie was ton veertien joar oud en vocht mee me z’n voader.
==Ofkomste==
Filips was de joungste zeune van de keunink van [[Vrankryk]], [[Jan II de Goede]] van ’t uus Valois en Bonne van Luxemburg. In 1363 keegt ie ’t ertogdom Bourgondië (oofdstad [[Dijon]]), en ols z’n voader in 1364 stierf volgde z’n oudste broere, [[Karel V van Frankryk]], (Charles V le sage) em ip. 
==Erfgenoam van Vloandern==
In 1369 trouwde Filips in Gent me [[Margaretha van Male]], dochter van [[Lodewyk van Male]] (1346-1384), [[Groafschap Vloandern|groaf van Vloanderen]].  
D’n achtntwintigstn meie 1371 wierd under oudste zeune [[Jan zounder Vrees]] in Dijon geboorn. En loater an ze nog drie kinders: Margaretha, Antoon en Filips.
In 1380 stierf z’n broere Karel V van Frankryk en wierd ipgevolgd deur z’n zeuntje Karel VI die nog mo twoalf joar oud was. Van 1380-1388 verbleef Filips in [[Parys]] en was doa de leidende figeure ols voogd van zyn minderjoarig neeftje. Van die positie miekt ie gebruuk vor ’n leger in te zettn vo de Vlamschn ipstand in de [[slag van Westrozebeke]] in 1382, teegn z’n schonvoader Lodewyk, t’ounderdrukkn. ’t Besteur van zyn eign gebied liet ie over an z’n vrouwe Margaretha.
In 1384 stierf Lodewyk van Male. Ie was de latste groaf van Vloandern van ’t geslacht Dampierre. Filips volgdeg em ip.
In 1392 wierd Karel VI geestesziek en Filips pakte were ’t regentschap ip em.
==Zyn dood==
Filips stierf in 1404 in ’t Broabantse Halle en z’n zeune Jan zounder Vrees volgdeg em ip.
De rykelik versierde proalgroavn van Filips de Stoute en Jan zounder Vrees stoan in de musée des Beaux-Arts in Dijon in ’t paleis van d’ertoogn van Bourgondië. Ze zyn gemakt deur de kunstenoars Jean de Marville, Claus Sluter, Claus de Werve en Jean Malouel, d’n officieeln schilder van d’n ertog. Ze moakn deel uut van de schonste kunstwerkn van ’t Bourgondisch Ryk.
[[Ofbeeldienge:Philippe le Hardi.jpg|thumb|center|Proalgraf van Filips de Stoute in ’t paleis van de ertoogn van Bourgondië in Dijon]]

[[Categorie:Middelêeuwen]]
