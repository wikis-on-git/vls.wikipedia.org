{{Dynastie|
| ploatje = [[Ofbeeldienge:FilipsDestoute.jpg|200px|Filips den Stoutn]]
| noame = Filips den Stoutn
| leevn = [[1342]] – [[1404]] 
| functie1 = [[Ofbeeldienge:Blason fr Bourgogne.svg|35px|left]][[Bourgondische hertoogn|Hertog van Bourgondië]]
| periode1 = 1363 – [[1404]]
| vôorganger1 = Jan II den Goein
| ipvolger1 = [[Jan zounder Vrees]]
| functie2 = [[Ofbeeldienge:Blason Comte-de-Flandre.svg|35px|left]][[Groaf van Vloandern]]
| periode2 = 1384 – [[1404]]
| vôorganger2 = [[Lodewyk van Male]]
| ipvolger2 = [[Jan zounder Vrees]]
| functie3 = [[Ofbeeldienge:Blason Charolais.svg|35px|left]][[Charolais|Groaf van Charolais]]
| periode3 = 1390 – [[1404]]
| vôorganger3 = Nieuw
| ipvolger3 = [[Jan zounder Vrees]]
| voader = Jan II den Goein
| moeder = Bonne van Luxemburg
}}
'''Filips den Stoutn''' (Pontoise, [[17 januoari]] [[1342]] - Halle, [[27 april]] [[1404]]) was [[Bourgondische hertoogn|hertog van Bourgondië]] van 1363 tout an zyn dôod. Je was de stamvoader van de Bourgondischn tak van ’t huus Valois.

Achter den dôod van zyn schôonvoader in 1384 wast ‘n groaf van Vloandern, Nevers, Artesië, Rethel en Franche-Comté en van 1390 groaf van [[Charolais]].

Zyn bynoame krêegt ie omdat ’n zo courageus was in de Slag van Poitiers in 1356, binst den [[Ounderdjoarigen ôorlog]]. Je was ton veertien joar oud en vocht mee me z’n voader.

==Zyn leevn==
[[Ofbeeldienge:Blason fr Bourgogne.svg|thumb|100px|left|’t Woapn van de [[Bourgondische hertoogn]] achter 1363]]
Filips was de joungste zeune van de keunink van [[Vrankryk]] Jan II den Goein, van ’t huus Valois, en Bonne van Luxemburg.

In 1363 krêegt 'n ’t hertogdom Bourgondië me d’hoofdstad Dijon. Zyn voader stierf in 1364 en je wierd ipgevolgd deur zyn oudste zeune en broere van Filips, Karel V van Frankryk, (Charles V le sage). 

In 1369 trouwde Filips in Gent me [[Margaretha van Male]], dochter van [[Lodewyk van Male]] (1346-1384), [[Groafschap Vloandern|groaf van Vloandern]].  
[[Ofbeeldienge:Karte Haus Burgund 1.png|thumb|200px|left|Zyn bezittiengn]]
Den achtntwientigstn meie 1371 wierd under oudste zeune [[Jan zounder Vrees]] in Dijon geboorn. En loater han ze nog drie jounges: Margaretha, Antoon en Filips.

In 1380 stierf z’n broere Karel V van Frankryk en je wierd ipgevolgd deur z’n zeuntje Karel VI die nog mo twoalf joar oud was. 
Van 1380-1388 verblêef Filips in [[Parys]] en was doa de leidnde figeure ols voogd van zyn minderjoarig neeftje. Van die positie miekt ‘n gebruuk vor e leger in te zettn, vo de Vlamschn ipstand in de [[Slag by Westrôzebeke]] in 1382 teegn z’n schôonvoader Lodewyk, t’ounderdrukkn. ’t Besteur van z'n eign gebied liet ‘n over an z’n vrouwe Margaretha.

In 1384 stierf Lodewyk van Male. Je was de latste groaf van Vloandern van ’t geslacht Dampierre. Filips erfde zyn gebiedn.

In 1392 wierd Karel VI gêestesziek en Filips pakte were ’t regentschap ip hem.

==Zyn dôod==
Filips stierf in 1404 in ’t Broabantse Halle en z’n zeune Jan zounder Vrees volgdeg em ip.
De rykelik versierde proalgroavn van Filips den Stoutn en Jan zounder Vrees stoan in de musée des Beaux-Arts in Dijon in ’t [[paleis van d'hertoogn van Bourgondië]]. Ze zyn gemakt deur de kunstenoars Jean de Marville, Claus Sluter, Claus de Werve en Jean Malouel, den officieeln schilder van den hertog. Ze moakn dêel uut van de schonste kunstwerkn van ’t Bourgondisch Ryk.
[[Ofbeeldienge:Philippe le Hardi.jpg|thumb|center|Proalgraf van Filips den Stoutn in ’t [[paleis van d'hertoogn van Bourgondië]] in Dijon]]

[[Categorie:Ertog van Bourgondië]]
[[Categorie:Groaf van Vloandern]]

[[ca:Felip II de Borgonya]]
[[de:Philipp II. (Burgund)]]
[[el:Φίλιππος Β' της Βουργουνδίας]]
[[en:Philip the Bold]]
[[es:Felipe II de Borgoña]]
[[fi:Filip II (Burgundi)]]
[[fr:Philippe II de Bourgogne]]
[[he:פיליפ השני, דוכס בורגונדיה]]
[[it:Filippo II di Borgogna]]
[[ja:フィリップ2世 (ブルゴーニュ公)]]
[[ka:ფილიპ II (ბურგუნდია)]]
[[la:Philippus II (dux Burgundiae)]]
[[nl:Filips de Stoute]]
[[pl:Filip II Śmiały]]
[[pt:Filipe II, Duque da Borgonha]]
[[ru:Филипп II Смелый]]
[[sk:Filip II. (Burgundsko)]]
[[sv:Filip II av Burgund]]
[[zh:菲利普二世 (勃艮第)]]
