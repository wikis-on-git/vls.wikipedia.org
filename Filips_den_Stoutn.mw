{{Dynastie|
| ploatje = [[Ofbeeldienge:FilipsDestoute.jpg|center|thumb|Filips den Stoutn]]
| noame = Filips den Stoutn
| leevn = [[1342]] – [[1404]] 
| functie1 = [[Ertog van Bourgondië]]
| periode1 = 1363 – [[1404]]
| vôorganger1 = Jan II de Goede ols Jan I
| ipvolger1 = [[Jan zounder Vrees]]
| functie2 = [[Groaf van Vloandern]]
| periode2 = 1384 – [[1404]]
| vôorganger2 = [[Lodewyk van Male]]
| ipvolger2 = [[Jan zounder Vrees]]
| voader = Jan II de Goede
| moeder = Bonne van Luxemburg
}}
'''Filips den Stoutn''' (Pontoise, [[17 januoari]] [[1342]] - Halle, [[27 april]] [[1404]]) was [[Bourgondische ertoogn|ertog van Bourgondië]] en stamvoader van de Bourgondische ertogelikke dynastie. Je was groaf van Vloandern sedert 1384 en ook van Nevers, Artois, Rethel en Franche-Comté.
Z’n bynoame kreegt ie omdat ’n zo courageus was in de Slag van Poitiers in 1356, binst d’n [[Ounderdjoarigen ôorlog]]. Je was ton veertien joar oud en vocht mee mè z’n voader.
==Ofkomste==
Filips was de joungste zeune van de keunink van [[Vrankryk]] Jan II de Goede, van ’t uus Valois, en Bonne van Luxemburg. In 1363 keegt 'n ’t ertogdom Bourgondië (oofdstad [[Dijon]]), en o z’n voader in 1364 stierf volgde z’n oudste broere, Karel V van Frankryk, (Charles V le sage) em ip. 
==Erfgenoam van Vloandern==
In 1369 trouwde Filips in Gent mè [[Margaretha van Male]], dochter van [[Lodewyk van Male]] (1346-1384), [[Groafschap Vloandern|groaf van Vloanderen]].  
D’n achtntwintigstn meie 1371 wierd under oudste zeune [[Jan zounder Vrees]] in Dijon geboorn. En loater an ze nog drie kinders: Margaretha, Antoon en Filips.
In 1380 stierf z’n broere Karel V van Frankryk en je wierd ipgevolgd deur z’n zeuntje Karel VI die nog mo twoalf joar oud was. Van 1380-1388 verbleef Filips in [[Parys]] en was doa de leidende figeure ols voogd van zyn minderjoarig neeftje. Van die positie miekt ie gebruuk vor ’n leger in te zettn vo de Vlamschn ipstand in de [[Slag by Westrôzebeke]] in 1382, teegn z’n schôonvoader Lodewyk, t’ounderdrukkn. ’t Besteur van z'n eign gebied liet ie over an z’n vrouwe Margaretha.
In 1384 stierf Lodewyk van Male. Je was de latste groaf van Vloandern van ’t geslacht Dampierre. Filips volgdeg em ip.
In 1392 wierd Karel VI geestesziek en Filips pakte were ’t regentschap ip em.
==Zyn dood==
Filips stierf in 1404 in ’t Broabantse Halle en z’n zeune Jan zounder Vrees volgdeg em ip.
De rykelik versierde proalgroavn van Filips den Stoutn en Jan zounder Vrees stoan in de musée des Beaux-Arts in Dijon in ’t paleis van d’ertoogn van Bourgondië. Ze zyn gemakt deur de kunstenoars Jean de Marville, Claus Sluter, Claus de Werve en Jean Malouel, d’n officieeln schilder van d’n ertog. Ze moakn deel uut van de schonste kunstwerkn van ’t Bourgondisch Ryk.
[[Ofbeeldienge:Philippe le Hardi.jpg|thumb|center|Proalgraf van Filips den Stoutn in ’t paleis van de ertoogn van Bourgondië in Dijon]]

[[Categorie:Ertog van Bourgondië]]
[[Categorie:Groaf van Vloandern]]
[[de:Philipp II. (Burgund)]]
[[en:Philip the Bold]]
[[es:Felipe II de Borgoña]]
[[fi:Filip II (Burgundi)]]
[[fr:Philippe II de Bourgogne]]
[[he:פיליפ השני, דוכס בורגונדיה]]
[[it:Filippo II di Borgogna]]
[[ja:フィリップ2世 (ブルゴーニュ公)]]
[[ka:ფილიპ II (ბურგუნდია)]]
[[la:Philippus II (dux Burgundiae)]]
[[nl:Filips de Stoute]]
[[pl:Filip II Śmiały]]
[[pt:Filipe II, Duque da Borgonha]]
[[ru:Филипп II Смелый]]
[[sv:Filip II av Burgund]]
[[zh:菲利普二世 (勃艮第)]]
