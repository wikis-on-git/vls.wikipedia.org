'''Fritten''' da zin stokskes van patattn daj in de fritpot doet. 'd Ollanders ein 't oltn over 'patat' mo da des mis 't zin fritten.

==W'oorsproenk==
De vertellinge van de frittn is begost in 1680. I Noamn, Andenne en Dinant oan ze de gewunte van te vissn in de Moas en die viskes ton te bakkn in veschke oolje. Mor ost vrwoas of oster te vele strominge wos, wost nogol gevoarlik voe te vissn. Ze snjeen ton viskes ut patattn en ze smjeetn de die in de fritpot in de plekke. Dien datn dien vertelt eit wos Jo Gérard. Ojn'dien meug geloovn stoat da ozwo in e papier dattn get ee van zen overgrwoovoadere, mo da's noois gepubliceer gewist dus me weet'nt eigenlik nieje of dattn ze nie zalve an't drukkn is.

Een ander vertallement is dat de frittn ut Vranktik komn. De Franschke verwizzn doabie na d'ollerjeeste friteur die ip e Pont Neuf zoe gestoan eine, mo wieder Belgen weet'n datta zjever es njé.

D'Iengelske koeten van french fries. Doamee dattie Franschke da verkjeer verstoan ein. 'To french' is eigentlik Iers voe snien. d'Amerikoanders die fritten gefret ein bist den jeestn weireldwoorlog an da wok mis up. Die dieje zei'n French fries omdattie kadees in Noamen Frans koetegen.

Rond 1900 woarn ol de Belgen ol gildig doendig mè fritten fretten, en in Olland wist'n ze were nog va nietnt. 't Jeeste fritkot stoend in 1905 ip de kerremesse va Bergen ip Zwoom. 't Success van de fritten gienk mee met de kerremesse en azwo is da in Olland g'arriveerd.

==Verkwoop==
Frittn zyn te kwoape i fritkoten en cafés en ot is lik da't moe zyn krig je ze in ne puntzak of een oede gazette, da'j gamakkelik kut ofskeurn omda'j gjé mayonaise zoe mwoaskn. Mo n'dag va vandoage krig da mweestol in e plastikkn of kartongne bakske.

Vwoarngebakkn frittn ku'j vinn in de gram-bazar. Sommigte ku'j bakkn in n'oovn. De latste joarn ei ze de wok vor in de microgolf. Gei wok frittn die mindre vet ippakn en doamee gezoendere zin.

==V'rantwoard friteurn==
Fritvet es vorrol verzoadigd vet. Fritoolje, ol den andere kant, bevat veele mjeer onverzadigde vettn en des vele gezoendere.

==Patattn voe frittn==
Frittesnidders voe patattn in de juste vorme te snien ku'j zien in 't Fritmuzeum in Bruhhe. De mjeest gebrukte patattn voe frittn zin pattatn mè veele zetmjeel in. De bekendste zin bintjes. De dee zie vree gwoed voe fritten omda't zukke lange zin, d'wogen zitten vanboven, en ol. Klindere pattattn ku'j beetre kookn. Wok gwoed voe frittn zin Agria, Première, Santé en Victoria.

Je moe je patattn nie toe koed bewoarn, omdatter ton te vele sùkkers in zitten, woadeure da je frittn doenkerbrun komn. Je kut dadde iplossn deur ze te blancheern en ze tonne onder koed woater te spoelen en te droagen.
