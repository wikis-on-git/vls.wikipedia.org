{{plat|Poperiengs}}
[[Ofbeeldienge:Keikopmonument.jpg|thumb|<Center>'t Keimonument by de Grôte Mart]]
E Keikop is een inweuner va [[Poperienge]]. 

== ’n Ôorsproeng ==
Die bynoame en de Poperienknoars verdiend an nundern stryd teegn stad [[Yper]]. In de 14sn êeuw krêeg Yper ’t monopolie op de loaknandel. Dedie va Poperienge verzettnde nunder doateegn. 
Op ‘n 28stn oktober van ’t joar 1322 krêeg Yper van ’n [[Groafschap Vloandern|groaf van Vloandern]], Lodewijk I van Nevers, ’t ôorn dat er gin loakn van êeste kwaliteit muchte eweevn zyn binn een omtrek van drie eurn goans uut stad Yper. 
Dedie van Yper kostn op drie eurn in Poperienge roakn; moa de slimme gastn va Poperienge goengn zo troage da ze zein da ze nie in Yper rochtn binn de drie eurn. En dus blêef Poperienge loakn weevn.

== Preus op e spotnoame ==
* De Poperienknoars zyn preus op nunder bynoame. Z’en e wyk en êen van de reuzn (Piere de Keikop) na die laptjenoame vernoemd.

* In 1988 e ze, omda de Vrydagmarkt juuste 800 joar bestoeg, e monument inuldigd. ’t Is e combinoasje van e grôotn kei en e foenteine. ’t Monument stoat tusschen ’t Vrôonof en de Grôte Mart, juste lasen de Sint-Bertinuskerke.
