{{plat|Kortriks}}

'''Martine Tanghe''' (°[[23 november]] [[1955]], [[Bissegem]]) es en journaliste en presentatrice van het nieuws ip [[één]] (van de [[VRT]]) en is doar de ''leading lady''.

In grôote verkiezingsshows doe ze dikwils de presentoatie. Ze leest het Grôot Dictee der Nederlandse Taal vôorn. Ze presenteert programma's rond goe doelen, gelik 'Kom op tegen kanker' vanaf 1995 en de show ten vôordele van de Tsunamislachtoffers in [[2005]], Tsunami 12-12.

In 1999 eit ze de Mediapris gekregen voor eur biedroage an de (Nederlandse) toale. Z'es beroemd vôor eur simpel en begripboar Nederlands toalgebreuk.

== Persoonlikeid ==
* Martine Tanghe leest et Journoal olsan met een zekere inlevinge voorn. Bi nieuws over oorlogen zie je bvb olsan nen bezorgden blik. Sommigsten geevn eur en etiket 'rooie rakker' mee (surtout ut extreemreksen oek). In de joaren '80 es ze ooit angevollen vô die vermêende lienkse sympathieën. 
* Z'eit ooit ne bôottocht gedoan van e joar rond de weireld met eurn vint, Jos Van Hemelrijck, in de zeilbôot "Miss Musette". 't Verslag kostje leezn in [[Humo]].

[[Categorie: TV-presentator|Tanghe, Martine]]
[[Categorie: Journalist|Tanghe, Martine]]
[[Categorie: Kortrik]]

[[nl:Martine Tanghe]]
