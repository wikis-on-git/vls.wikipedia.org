'''Irma Laplasse''' ([[Schore]], [[9 februoari]] [[1904]] - [[Brugge]], [[30 meie|30 mei]] [[1945]]) is e [[West-Vloandern|West-Vlamsche]] vrouwe die in 'n [[Twiddn Weireldôorloge|Twiddn Weireldôorlog]] executeerd ewist et, omda ze van verroad mi de [[Duutsland|Duutsche]] verdacht wos. 

Neur misjesnoame wos Irma Swertvaeger. Ton da ze 20 wos, trouwde ze mi Henri Laplasse mi wie da ze in [[Ôostduunkerke]] wunde. Neur vent kwam lid van 't VNV ('t Vlaamsch Nationaal Verbound). Nundern zeune goenk by de Nationaal-Socialistische Jeugd Vlaanderen (NSJV). Nunder dochter wos actif by de Dietsche Meisjesscharen. Irma zelve wos by nietn aneslootn. Uut linksche politiekn oek stelln ze da 't gezin 't fascisme ni oungeneegn wos. Radicoal Vlams woarn ze ollesins, en in dien tyd wos 't dikkers e dunne grenze tusschen Vlams-nationalist e fascist.

Op 21 december 1944 wos Irma verôordêeld voe verroad en verklikkieng. Deur neur schuld zou zeven gastn van 't verzet esneuveld en, achter dat Irma Laplasse nunder verroan adde by de Duutsche, om neurn eigen zeune te reddn. Irma Laplasse wos executeerd in Brugge.

== E symbool van de Vlams-Nationalistn ==
Irma Laplasse groeide, achter 'n ôorlog, uut toet e symbool van 't Vlams-Nationalisme en de slachtoffers van de repressje. Veel Flamingantn voelnde nunder ni juste behandeld deur 't Bels gerecht. Soms woarn de straffn oek veel te zwoar, en wos de keuze voer e Vlamsche groeperieng gin bewys daj mi de nazi's meidêed. 
De echte woaried over 't geval Irma Laplasse goa verzekers nôois eweetn zyn.

In 1994 en ze 't proces, achter joarn van protest, nog e ki overedoan. Toet grôte spyt van d'extreme flamingantn wos Irma Laplasse in 1996 postum were verôordêeld.


[[Categorie: Nieuwstn tyd]]
