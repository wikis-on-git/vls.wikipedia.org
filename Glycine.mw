[[Image:Glycine-skeletal.png|thumb|right|180px|Chemische formule van glycine]]
[[Image:Glycine-3D-sticks.png|thumb|right|160px|3D-stoafvôorstellienge van glycine]]

'''Glycine''' es êen van de 20 natuurlyke [[aminozuur]]n. Et weirdt ofgekort mè '''Gly''' of '''G'''. 

==Chemische structuur==
Glycine es een specialleke omda't et et ênigste natuurlyk aminozuur es da ginne zykeetn eit. ip et Cα atoom stoat geweune nog nen twêedn H. Deurda't er gin zykeetn ipstoat, es't er gin [[sterische hinderienge]] van de [[torsieoek]]n φ en ψ. De ôofdkeetn kan dus vrieelyk droain en kan de hêle ruumte van de [[Ramachandranplot]] inpakkn.

==Fysische karakteristiekn==
Deurda de Cα twêe gelyke zygroepn eit, es glycine nie optisch actief. Doarin es't weerol uniek ounder de natuurlyke aminozuurn. Glycine es nie echt [[hydrofoob]] of  [[hydrofiel]].

==Vôorkoomn en (bio)synthese==
Glycine weirdt angemakt deur et lichaam vanuut [[serine]]. Da gebeurt in de [[lever]]. Ge moet glycine dus nie binnnkrygn via uw eetn. Glycine weirdt synthetisch gemakt dur [[ammoniak]] te loatn reageern mè monochloorazynzuur volgns de reactie: 

 ClCH<sub>2</sub>COOH + 2 NH<sub>3</sub> → H<sub>2</sub>N-CH<sub>2</sub>COOH + NH<sub>4</sub>Cl

Ze gebruukn glycine in eetn voo de bêestn, medicamentn, cosmetica...

==Genetische code==
Leucine weirdt gecodeerd deur de [[codon]]s GGU, GGC, GGA en GGG.

{{Aminozuurn}}

[[Categorie:Moleculaire biologie]]

[[bn:গ্লাইসিন]]
[[ca:Glicina]]
[[cs:Glycin]]
[[da:Glycin]]
[[de:Glycin]]
[[el:Γλυκίνη]]
[[en:Glycine]]
[[eo:Glicino]]
[[es:Glicina]]
[[fi:Glysiini]]
[[fr:Glycine (acide aminé)]]
[[he:גליצין]]
[[hr:Glicin]]
[[hu:Glicin]]
[[id:Glisin]]
[[it:Glicina]]
[[ja:グリシン]]
[[ko:글리신]]
[[lb:Glycin]]
[[lt:Glicinas]]
[[lv:Glicīns]]
[[mk:Глицин]]
[[nl:Glycine (aminozuur)]]
[[no:Glycin]]
[[oc:Glicina]]
[[pl:Glicyna]]
[[pt:Glicina]]
[[ru:Глицин]]
[[sr:Глицин]]
[[su:Glisin]]
[[sv:Glycin]]
[[tr:Glisin]]
[[uk:Гліцин]]
[[zh:甘氨酸]]
