'''Ploegsteirte''' (officiële noame: Ploegsteert) legt in de provinsje [[Enegouwn]]. 't Is e prochie va [[Koomn-Woastn]]. By Ploegsteirte zit oek nog 't gehucht 'n Bizee (officiële noame: Le Bizet). Ploegsteirt legt tusschen de [[Fransche]] grenze en [[Mêesn]].

== Geschiedenisse ==
* De noame Ploegsteirte komt, voe zoverre dawwe weetn, voe 'n êeste ki vôorn in tekstn in 1622.
* 't Kwam e gemêente in 1850 toen da 't nem ofschidde va Woastn. 
* Ploegsteirte zelve wos ni bezet deur de [[Duutsland|Duutsche]] in 1914. [[Winston Churchill]], de loatern êestn Minister van [[Iengeland]], wos der nog e tydege ekazerneerd. Moa in de streke round Ploegsteirte ist er zwoar evochtn in 'n [[Êeste Weireldoorloge|Êestn Weireldôorlog]]. Getuge ''Ploegsteert Memorial'': e grôot monument op de Mêeschenseroute. 't Is ter êre va de 11.000 militairn van 't [[Gemênebest]] zounder noame die esneuveld zyn in 'n Êestn Weireldôorlog. Ol die soldoatn vieln ni in de ''grôte'' veldsloagn, moa in de dagdoageliksche gevichtn. An 'n ingang van 't memorioal stoan d'r 2 witte lêeuws. 
*  Toet in 1962, by de verleggieng van de toalgrenze, wos Ploegsteirte nog [[West-Vloandern|West-Vlams]] groundgebied. Doamei zyn d'r nog vele menschen die [[West-Vlams|Vlams]] klappn.
== Evenementn ==
Idder joar, op 'n 11sn november, zyn 't er grôte loopkoersen (''Memorial Trophy'' of ''Course du Souvenir''). D'r is e koers van 8 kilomeiters, moa 'n belangryksten is den oaven marathong.

== Bekende Ploegsteirtenoars ==
*[[Frank Vandenbroucke (coureur)|Frank Vandenbroucke]], coureur.

== Economie ==
Vele menschen uut de streke werkn in de brikterie.

[[Categorie:Koomn-Woastn]]
[[Categorie:Plekke in Enegouwn]]

[[br:Ploegsteert]]
[[en:Ploegsteert]]
[[fr:Ploegsteert]]
[[nl:Ploegsteert]]
