{{Taxobox
|afbeelding=Chaffinch (aka).jpg|grootte=250px
|rijk=[[Animalia]] (Bêestn)
|stam=[[Chordata]] (Chordabêestn)
|klasse=[[Aves]] (Veugels)
|orde=[[Zangveugels|Passeriformes]] (Zangveugels)
|familie=[[Vienkachtigen|Fringillidae]] (Vienkachtigen)
|geslacht=''[[Fringilla]]'' (Vienkn en keepn)
|w-naam=''Fringilla coelebs''
|auteur=[[Carolus Linnaeus|Linnaeus]]
|datum=1758
}}
Een '''vienke''' (''Fringilla coelebs'') es ne [[zangveugels|zangveugel]].

==Uutzicht==
De vienke es nen veelgekleurde veugel: de ôofdtôon van et manneke es rostbruun, da vôornkomt ip de buuk, de rugge en zyn koakn. Ie eit ôok nen gryze kop en nekke. Zyn vleugels ein zwart-witte streepn in twêe bandn. 't Vrouwke es een bitje minder ipvoallend en egoaler bruun: van boovn wa dounkerder, van oundern wa lichter.

==Verspreidienge==
Ge vindt de veugel in bossn (lôof-, noald- en gemingde bossn), in parkn en in unnen of. Zowel in vlakke streekn als in bergn koom je em teegn. In [[West-Vloandern]] es't ie dikwyls te zien.

==Levenswyze==
De nestn van ne vienke goa je vindn in bôomn, in de vorke tussn twêe takkn. Ze zyn gecamoufleerd me mossn en briel van [[insecte|insectn]] en [[spinne|spinn]]. De vrouwkes leggn drie tot zes eiers in 't vôorjoar. Ze broedt de eiers allêne uut, moar achter de geboorte geevn zowel et vrouwke als et manneke eetn: insectn, larvn en rupsn. Achter twêe weekn vliegn de joungn uut.

De volwassn veugels eet vôorol zoad, moar soms ôok vruchtn en bôomknoppn.

==Varia==
De veugels ein een typische zang, de vienkeslag, die ton nog streekgeboundn es ôok: in [[Vloandern]] eindigt zyn lied olsan me 'suskewiet'. 't Es de boasis gan vormn voo ne volkssport [[Vienkezettieng]], die populair es in Vloandern.
==Uutdrukkinge==
*Ip vienkeslag zittn: gespann zittn wachtn vo toe te sloan

[[en:Finch]]
[[nl:vink]]

[[Categorie: Fringilla]]
