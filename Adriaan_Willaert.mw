[[Ofbeeldienge:Adrian Willaert.jpg|thumb|<center>Adriaan Willaert]]
'''Adriaan Willaert''' ([[Rumbeke]], circa 1488 – [[Venetië]], [[7 december]] [[1562]]) was een  [[Groafschap Vloandern|Vlamsche]] componist, dirigent, muzieklêroare en kapelmêester.
==Leevn en werk==
Adriaan Willaert krêeg zyn ipleidienge in [[Parys]] by de componist Jean Mouton. In 1515 trokt ’n noar [[Itoalië]], lik vele mêesters uut de [[Lêge Landn]] in die periode. In  1522 wast ‘n in [[Rome]] en van 1522 tout 1527 an de hofkapelln van Ferrara en [[Milaan]]. In 1527 wierd ‘n benoemd tout kapelmêester van de San-Marco-basilieke in Venetië, woa dat ’n blêef tout an zyn dôod in 1562. 

Je was één van de mêest veelzydige componistn uut de [[Renaissance]], en vanuut zyn positie in Venetië ad ‘n een grôte muzikoaln invloed in Europa. Willaert wordt anzien als de groundlegger van de [[Venetioansche Schole]], die een sterkn invloed ad ip de vroege Barokmuziek.

Van Willaert zyn d’r vele werkn gekend lik messn, psalmn, motettn, madrigoaln, canzones en instrumentoale werkn.

==Varia==
*De ''Academie voor Muziek en Woord'' in [[Roeseloare]] is noar em vernoemd en d’r is ook een Adriaan Willaertstroate.
*De ''vzw Adriaan Willaert Stichting'' is een cultuurverênigienge in Roeseloare, ipgericht in 2004, die under bezigoudt met ‘t verzoameln van documentoatie over Adriaen Willaert, ‘t anleggen van een discografie van Willaert en andere van zyn tyd, ‘t verzoameln van partiteuren en ‘t ipzettn en uutbouwn van een infocentrum.
==Externe koppelienge==
*[http://www.adriaenwillaert.be/ Adriaan Willaert Stichtinge vzw]
*[http://home.planet.nl/~teuli049/wilricrepart.PDF Partituur van Ricercar in re]

[[Categorie: Vlamsche componist| Willaert, Adriaan]]
[[Categorie: Roeseloare|Willaert, Adriaan]]
[[Categorie: Renaissancecomponist|Willaert, Adriaan]]

[[ca:Adrian Willaert]]
[[da:Adrian Willaert]]
[[de:Adrian Willaert]]
[[en:Adrian Willaert]]
[[eo:Adrian Willaert]]
[[es:Adrian Willaert]]
[[fi:Adrian Willaert]]
[[fr:Adrian Willaert]]
[[he:אדריאן וילארט]]
[[it:Adrian Willaert]]
[[ja:アドリアン・ヴィラールト]]
[[la:Hadrianus Willaert]]
[[nl:Adriaan Willaert]]
[[no:Adrian Willaert]]
[[oc:Adrian Willaert]]
[[pl:Adrian Willaert]]
[[pt:Adrian Willaert]]
[[simple:Adrian Willaert]]
[[sl:Adrian Willaert]]
[[sv:Adrian Willaert]]
