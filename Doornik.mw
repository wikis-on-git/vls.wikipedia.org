{{infobox Belgische gemêente|
|naam=Stad Doornik (''Tournai'')
|officieel=Tournai
|kaart=[[Ofbeeldienge:TournaiLocatie.png|250px]]
|kaartbijschrift=liggienge binn 't arrondissement Doornik<br/> in de provincie Enegouwn
|wapen=Blason de Tournai.svg
|vlag=Flag of Tournai.svg
|gewest=BE-WA
|provincie=HENG
|arroundissement=[[Arroundissement Doornik|Doornik]]
|nb=50°36'
|ol=03°23'
|opp=213,75
|inw=67.844
|mannen=48,72%
|vrouwen=51,28%
|dichtheid=920
|0-17=22,80
|18-64=59,38
|65=17,81
|buitenlanders=6,89
|werkloos=18,17
|postcode=7500<br />7500<br />7500<br />7501<br />7502<br />7503<br />7504<br />7506<br />7520<br />7520<br />7521<br />7522<br />7522<br />7522<br />7522<br />7530<br />7531<br />7532<br />7533<br />7534<br />7534<br />7536<br />7538<br />7540<br />7540<br />7540<br />7540<br />7542<br />7543<br />7548 
|deelgemeente=Doornik<br />[[Ere]]<br />[[Saint-Maur (Henegouwen)|Saint-Maur]]<br />[[Orcq]]<br />[[Esplechin]]<br />[[Froyennes]]<br />[[Froidmont]]<br />[[Willemeau]]<br />[[Ramegnies-Chin]]<br />[[Templeuve (België)|Templeuve]]<br />[[Chercq]]<br />[[Blandain]]<br />[[Hertain]]<br />[[Lamain]]<br />[[Marquain]]<br />[[Gaurain-Ramecroix]]<br />[[Havinnes]]<br />[[Beclers]]<br />[[Thimougies]]<br />[[Barry (België)|Barry]]<br />[[Maulde (Henegouwen)|Maulde]]<br />[[Vaulx (Doornik)|Vaulx]]<br />[[Vezon]]<br />[[Kain (België)|Kain]]<br />[[Melles (Henegouwen)|Melles]]<br />[[Quartes (Henegouwen)|Quartes]]<br />[[Rumillies]]<br />[[Mont-Saint-Aubert]]<br />[[Mourcourt]]<br />[[Warchin]]
|burgemeester=Christian Massy ([[Parti Socialiste (België)|PS]])
|bestuur=[[Parti Socialiste (België)|PS]] - [[Centre Démocrate Humaniste|cdH]]
|partijen=[[Parti Socialiste (België)|PS]]<br/>[[Mouvement Réformateur|MR]]<br/>[[Centre Démocrate Humaniste|cdH]]<br/>[[Ecolo]]
|zetels='''39'''<br/>18<br/>10<br/>7<br/>4
|netn=069
|nis=57081
|web=[http://www.tournai.be/ www.tournai.be]
|datum1=01/01/2006
|datum2=01/01/2006
|datum3=01/07/2005
|datum4=01/01/2006
|}}
'''Doornik''' (Frans: ''Tournai'') of in Zuud-West-Vloandern '''Dôornik''' is ’n stad in ’t westn van de Belgische provincie [[Enegouwn]] mè mêer of 67500 inweuners. De stad, die geleegn is an de [[Schelde]], is de twêede oudste stad van België (achter [[Tongern]]). Der zyn  spoorn van beweuninge tout twêeduusd joar geleen te zien.

==Geschiedenisse==
Doornik bestound ol in d’n tyd van de Gallo-[[Romeinn]] van vô Christus ounder de noame ''Turnacum''. Round ’t joar 320 groeide de stad uut tout ’n importent industrieel centrum. Deurdat ’t an ’n belangryk weegnknooppunt lag en ook ’n brugge aad over de [[Schelde]] is ’t de nieuwe oofdplatse gewordn van de civitas Turnacensium, die uut de civitas Menapiorum was ountstoan. Eerder was [[Kassel]] d’oofdstad van de [[Menapiërs]].

Round 430 èn de Salische Frankn ’t gebied veroverd en Doornik uutgeroepn tout oofdstad van ’t [[Frankisch Ryk]].

In 481 wierd [[Clovis I]], achter d'n dôod van z’n voader Childerik I, tout keunink van de Salische Frankn van Doornik uutgeroepn. In 486 verplatste Clovis ’t machtscentrum noa [[Parys]], mo de rolle van Doornik was nog nie uutgespeeld. Clovis makte d’r by z’n vertrek ’n bisschopszetel van, die heel [[Vloandern]] bestreek.

In 880 plunderdn de [[Viking|Noormann]] de Scheldestreke en Doornik wierd under uutvolsboasis.
[[Ofbeeldienge:Tournai JPG001.jpg|thumb|left|<center>Onze-Lieve-Vrouwekathedroale]]

Ounder [[Karel den Kletsn]], d’n eestn keunink van [[West-Francië]], ountstound ’t [[groafschap Vloandern]] dat in leen bleef by de [[Vrankryk|Franschn]] keunink.

In 993-994 verdeelde [[Boudewyn IV van Vloandern|Boudewyn IV]], Groaf van Vloandern, zyn groafschap in drie [[Kasselry|burggroafschappn]]: [[Gent]] (mè ’t land van Waas), Doornik (mè [[Kortryk]] en Sint-Omaars) en [[Brugge]].

In 1141 wierdn de werkn gestart van de Romoansche Onze-Lieve-Vrouwe[[kathedroale]], die in 1171 voltooid was en ingewyd wierd deur d’n aartsbisschop Hendrik van Frankryk.

De stad trok ryke koopliedn an en under streevn nor ounafankelikeid leidde d'r toe dan ze in 1187 rechtstreeks ounder de Fransche krone vieln. Tout 1513 bleevn ze Frans. Doornik kende ’n bloeiende [[loaknandel]] en was ’n belangryke leverancier van wandtapytn.

In 1513 veroverde keunink [[Hendrik VIII van Iengeland]] Doornik. ‘t Is d’n enigstn stad in België die ooit Ingels was. Je bouwde ’n citadel woavan dat ollene de torre is overgebleevn. Vo dien ofbroak zorgde [[Lodewyk XIV]] minder of ’n decennium loater. 

Keizer [[Karel V van et Illig Roomsche Ryk|Karel V]] voegde de stad in 1521 by z’n Nederlandsche erflandn.

In 1653 en ze by toevol de tombe van [[Childerik I]], zeune van [[Merovech]] en voader van Clovis gevoundn in de eglise Saint-Brice.  

In 1668, ounder Lodewyk XIV, kwamt de stad were ounder Frans bewind en in 1713 ounder de [[Oostnrykse Nederlandn|Oostenrykers]].

In 1815 makte ’t deel uut van ’t [[Verenigd Keuninkryk der Nederlandn]] en sedert 1830 ligt ’t in  België.

==Geboorn in Doornik==
*[[Clovis I]] (465-511), keunink van 't Frankisch Ryk.
*Robert Campin (1390 ?-1444), ([[Meester van Flémalle]]), kunstschilder.
*[[Rogier van der Weyden]] (1399-1464), kunstschilder.
*[[Georges Rodenbach]] (1855-1898), kozyn van [[Albrecht Rodenbach]], schryver en dichter (je schreef o.a. Bruges-la-morte).

==Dêelgemêentn==
Doornik is de gemêente met de grotste ippervlakte in [[België]]. Nevenst Doornik zelve zyn der nog 28 dêelgemêentn: Barry, Beclers, Blandain, Chercq, Ere, Esplechin, Froidmont, Froyennes, Gaurain-Ramecroix, Havinnes, Hertain, Kain, Lamain, Marquain, Maulde, Melles, Mont-Saint-Aubert, Mourcourt, Orcq, Quartes, Ramegnies-Chin, Rumillies, Saint-Maur, Templeuve, Thimougies, Vaulx-lez-Tournai, Vezon, Warchin en Willemeau.

==Beziensweirdigeedn==
*De Onze-Lieve-Vrouwekathedroale in Romoanse styl mè vuuf torrn.(erkend als weirelderfgoed deur d'n UNESCO)
*De imposante loakenalle. De bouwers lietn under inspireern deur de Renaissancegevel van 't staduus van Gent.
*'t Oudste belfort van België mè z'n 257 trappn.(erkend als weirelderfgoed deur d'n UNESCO)
*De 13e eeuwsn pont des trous over de [[Schelde]], één van de meest indrukwekknde overbluufsels van de militaire architecteure in ons land. De brugge is in 1948 veroogd vo 't de scheepvoart ip de Schelde gemakkelikker te moakn.
*De [[Hendrik VIII van Iengeland|Hendrik VIII]] torre.
*Twêe romoanse uuzn mè puntgevels uut de periode 1170-1200, die nu deel uutmoakn van de protestantse kerke.
*'t Marionettncentrum van de Fransche gemeenschap in 'n uus in Neoklassieke styl.
*'t Staduus.

==Musea==
*'t Museum vô Schone Kunstn is gebouwd deur de grootn Belgischn jugendstilarchitect [[Victor Horta]]. D'r angn twêe schone schilderyen van [[Eduard Manet]], de Franschn impressionist. D'r is ook 'n koamer mè fotoreproducties, ip dezelfste grotte van de schilderyen, van 't verzoamelde werk van Rogier van der Weyden, één van de [[Vlamsche Primitievn]] mo wel 'n rasechtn Doorniknoare. 
*In't Museum vo tapytweefkunst en textiel ku je zien oe importent da Doornik was vo de tapytweefkunste in de 15e eeuwe.
*'t Folkloremuseum.
*'t Museum vo geschiedenisse en sierkunste.
*'t Museum vo woapns en militaire geschiedenisse.
*'t Oudeidkundig museum. 

[[Categorie:Plekke in Enegouwn]]
[[Categorie:Stad in Enegouwn]]
[[Categorie:Dôornik]]

[[af:Doornik]]
[[ar:تورناي]]
[[bg:Турне]]
[[br:Tournai]]
[[ca:Tournai]]
[[cs:Tournai]]
[[de:Tournai]]
[[en:Tournai]]
[[eo:Tournai]]
[[es:Tournai]]
[[fi:Tournai]]
[[fr:Tournai]]
[[he:טורנה]]
[[hu:Tournai]]
[[it:Tournai]]
[[ja:トゥルネー]]
[[la:Tornacum]]
[[lb:Tournai]]
[[nl:Doornik]]
[[no:Tournai]]
[[pl:Tournai]]
[[pt:Tournai]]
[[ro:Tournai]]
[[ru:Турне]]
[[simple:Tournai]]
[[sv:Tournai]]
[[uk:Турне]]
[[vo:Tournai]]
[[zh:图尔奈]]
