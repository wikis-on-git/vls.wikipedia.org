[[Ofbeeldienge:Tournai JPG001.jpg|thumb|Onze-Lieve-Vrouwekathedraal]]
'''Doornik''' (Frans: ''Tournai'') of in Zuud-West-Vloandern '''Dôornik''' is ’n stad in ’t westn van de Belgische provincie [[Enegouwn]] mè mêer of 67500 inweuners. ’t Ligt an de [[Schelde]] en ’t is de twidde oudste stad van België (achter [[Tongeren]]). In de stad zyn der spoorn van beweuninge tot twiduusd joar leen te ziene.

==Geschiedenisse==
Doornik bestond ol in d’n tyd van de Gallo-Romeinn van vo Christus onder de noame ''Turnacum''. Rond ’t joar 320 groeide de stad uut tout ’n importent industrieel centrum. Deurdat ’t an ’n belangryk weegnknooppunt lag en ook ’n brugge ad over de [[Schelde]] is ’t de nieuwe oofdplatse gewordn van de civitas Turnacensium, die uut de civitas Menapiorum was ontstoan. Eerder was [[Kassel]] d’oofdstad van de Menapiërs.

Rond 430 èn de Salische Frankn ’t gebied veroverd en Doornik uutgeroepn tout oofdstad van ’t Frankische ryk.

In 481 wierd Clovis (geboorn in Doornik), achter de dood van z’n voader Childerik I, tout keunink van de Salische Frankn van Doornik uutgeroepn. In 486 verplatste Clovis ’t machtscentrum noa Parys, moa de rolle van Doornik was nog nie uutgespeeld. Clovis makte d’r by z’n vertrek ’n bisschopszetel van, die heel Vloandern bestreek.
In 880 plunderdn de [[Viking|Noormann]] de Scheldestreke en Doornik wierd under uutvolsboasis.

Onder [[Karel de Kale]], d’n eestn keunink van Westelik Francië, ontstond ’t [[groafschap Vloandern]] dat in leen bleef by de [[Vrankryk|Franschn]] keunink.
In 993-994 verdeelde Boudewyn IV, Groaf van Vloandern, zyn groafschap in drie deeln: [[Gent]] (mè ’t land van Waas), Doornik (mè [[Kortryk]] en [[St-Omaars]]) en [[Brugge]].

In 1141 wierdn de werkn gestart van de Romoanse Onze-Lieve-Vrouwe[[kathedroale]] die in 1171 voltooid was en ingewyd wierd deur d’n aartsbisschop Hendrik van Frankryk.

De stad trok ryke koopliedn an en under streevn noar onafankelikeid leidde d'r toe dan ze in 1187 rechtstreeks onder de Fransche krone vieln. Tout 1513 bleevn ze Frans. Doornik kende ’n bloeiende [[loakn]]andel en was ’n belangryke leverancier van wandtapytn.

In 1513 veroverde d’n [[Iengeland|Ingelschn]] keunink Hendrik VIII Doornik. ‘t Is d’n enigstn stad in België die ooit Ingels was. Je bouwde ’n citadel woavan dat ollene de torre is overgebleevn. Voa dien ofbroak zorgde Lodewyk XIV minder of ’n decennium loater. Keizer Karel V voegde de stad in 1521 by z’n Nederlandsche erflandn.

In 1653 èn ze by toevol de tombe van Childerik I, zeune van Merovech en voader van Clovis gevondn in de eglise Saint-Brice.  In 1668, onder Lodewyk XIV, kwamt de stad were onder Frans bewind en in 1713 onder de [[Ôostnryk|Oostenrykers]].

In 1815 makte ’t deel uut van ’t Verenigd Keuninkryk der Nederlandn en sedert 1830 ligt ’t in  België.

==Geboorn in Doornik==
*[[Clovis]] (465-511), keunink van 't Frankisch Ryk.
*[[Robert Campin]] (1390 ?-1444), ([[Meester van Flémalle]]), kunstschilder.
*[[Rogier van der Weyden]] (1399-1464), kunstschilder.
*[[Georges Rodenbach]] (1855-1898), kozyn van [[Albrecht Rodenbach]], schryver en dichter (je schreef o.a. Bruges-la-morte).

==Dêelgemêentn==
Doornik es de gemêente met de grotste [[ippervlakte]] in [[België]]. Nevenst Doornik zelve zyn der nog 28 dêelgemêentn: [[Barry]], [[Beclers]], [[Blandain]], [[Chercq]], [[Ere]], [[Esplechin]], [[Froidmont]], [[Froyennes]], [[Gaurain-Ramecroix]], [[Havinnes]], [[Hertain]], [[Kain (België)|Kain]], [[Lamain]], [[Marquain]], [[MMaulde]], [[Melles]], [[Mont-Saint-Aubert]], [[Mourcourt]], [[Orcq]], [[Quartes]], [[Ramegnies-Chin]], [[Rumillies]], [[Saint-Maur (Henegouwen)|Saint-Maur]], [[Templeuve]], [[Thimougies]], [[Vaulx-lez-Tournai]], [[Vezon]], [[Warchin]] en [[Willemeau]].

==Beziensweirdigheedn==
*De Onze-Lieve-Vrouwekathedroale in Romoanse styl mè vuuf torrn.
*De loakenalle.
*'t Oudste belfort van België.
*De 13e eeuwsn pont des trous over de Schelde.
*De Hendrik VIII torre.
*Twi Romoanse uuzn mè puntgevels uut de periode 1170-1200, die nu deel uutmoakn van de protestantse kerke.
*'t Museum van Schone kunstn is gebouwd deur de grootn Belgischn jugendstilarchitect Victor Horta. D'r angn twi schone schilderyen van Eduard Manet. D'r is ook 'n koamer gewyd an fotoreproducties -up dezelfste grotte van de schilderyen- van 't verzoamelde werk van Rogier van der Weyden, één van de [[Vlamsche Primitievn]] moa wel 'n rasechtn Doorniknoare. 
*Museum van tapytweefkunst en textiel.

[[Categorie:Enegouwn]]
[[Categorie:Stad in Enegouwn]]

[[nl:Doornik]]
