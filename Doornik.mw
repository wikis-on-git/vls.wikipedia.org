'''Doornik''' (Frans:Tournai)  is ’n stad in ’t westn van de Belgische provincie Henegouwn mè ruum 67500 inweuners. ’t Ligt an de Schelde en ’t is de twidde grotste stad (achter Tongeren) van België.
By ’n stadsbezoek an Doornik komt er twiduusd joar geschiedenisse tout leevn.

==Geschiedenisse==
Doornik bestond ol in d’n tyd van de Gallo-Romeinn van vo Christus. ’t Noemde ton Turnacum. Rond ’t joar 320 groeide de stad uut tout ’n importent industrieel centrum. Deurdat ’t an ’n belangryk weegnknooppunt lag en ook ’n brugge ad over de Schelde is ’t de nieuwe oofdplatse gewordn van de civitas Turnacensium, die uut de civitas Menapiorum  was ontstaan. Eerder was Kassel d’oofdstad van de Menapiërs.

Rond 430 èn de Salische Frankn ’t gebied veroverd en Doornik uutgeroepn tout oofdstad van ’t Frankisch ryk.

In 481 wierd Clovis (geboorn in Doornik), noa de dood van z’n voader Childerik I, tout keunink van de Salische Frankn van Doornik uutgeroepn.

In 486 verplatste Clovis ’t machtscentrum noa Parys, moa de rolle van Doornik was nog nie uutgespeeld. Clovis makte d’r by z’n vertrek ’n bisschopszetel van, die heel Vloanderen bestreek.

In 880 plunderdn de Noormann de Scheldestreke en Doornik wierd under uutvolsboasis.

Onder Karel de Kale, d’n eestn keunink van Westelik Francië ontstond ’t groafschap Vloanderen dat in leen bleef by de Franschn keunink.

In 993-994 verdeelde Boudewyn IV, Groaf van Vloanderen zyn groafschap in drie deeln: Gent (mè ’t land van Waas), Doornik (mè Kortryk en St-Omaars)en Brugge.

In 1141 wierdn de werkn gestart van de Romoanse Onze-Lieve-Vrouwekathedroale die in 1171 voltooid was en ingewyd wierd deur d’n aartsbisschop Hendrik van Frankryk.

De stad trok ryke koopliedn an en under streevn noar onafankelikeid leidde d'r toe dan ze in 1187 rechtstreeks onder de Fransche krone vieln. Tout 1513 bleevn ze Frans.

Doornik kende ’n boeiende loaknandel en was ’n belangryke leverancier van wandtapytn.

In 1513 veroverde d’n Ingelschn keunink Hendrik VIII Doornik. ‘t Is d’n enigstn stad in België die ooit Ingels was. Je bouwde ’n citadel. Ollene de torre is overgebleevn. Voa dien ofbroak zorgde Lodewyk XIV minder of ’n decennium loater.

Keizer Karel V voegde de stad in 1521 by z’n Nederlandsche erflandn.

In 1653 èn ze by toevol de tombe van Childerik I, zeune van Merovech en voader van Clovis gevondn in de eglise Saint-Brice.

In 1668, onder Lodewyk XIV, kwamt de stad were onder Frans bewind en in 1713 onder de Oostenrykers.

In 1815 makte ’t deel uut van ’t Verenigd Keuninkryk der Nederlandn.

Sedert 1830 ligt ’t in  België.

==Beziensweirdigeedn==
begun
