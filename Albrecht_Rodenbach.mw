'''Albrecht Roownbak''' (geboren ip 27-10-1856 en der vanoender ip 23-06-1880) is un bitjie un siembool voe de Vlamsche Bewegienghe en terzelfdertiede iejeen van de bekendste hiestoriesche fiegeurn van [[Roeseloare]] (Neffenst Jempi Monseré die der ook vroeg vanoender getrokken is). Albrecht eet ool toeooppu nie lange geleefd want jis mor 24 joar geworden. Je kwam uut un rieke famielje die eigentlik afkomstig was uit Andernach an de Rijn. Zien familie is ier (in Roeseloaru dus) begunn met un zjeneverstokeriejju (zien noenkel) mor eigentlik zien ze het best bekend van de [[Brouwerij Rodenbach|Brouweriejju Roownbak]] met under specioal doenker bier (da nu van Palm is).
Albrecht wos un brokke van nun dichtru die ferm beinvloedt gewist is deur nun andere bekende vloamieng (Bevee avant la littru), te weten Hugo Verriest die  als paster verboenden wos ant College van [[Roeseloare]] ('t kliejeen Simmunoarju). Doa is de Vlamsgezindteit van Roownbak in gank gestookn gewist (oendanks 't feit dassu thuus Frans koettugden, lik ofdat da de gewunte wos in deen tiet in mennoagen die veel kluutn addn).
Ottie in de poësisklasse van Verriest zat kwammut deur die Vlamsgezinteit ool rap toet "een groeootte stoeoorienghe" met de Franschgezinden dierikteur van 't College. Doa is wok de Blowvoeteriejju begunn (Vliegt den Blowvoet, storm ip ziejee). Ut siembool van de vrijheit dassu wilden een want de Vloamiengn an ton nie vele te zeggn.

Roownbak is deur die aksjus un bitjie ut siembool van de Roeseloarsche studenten gekommn. Je zat in lieturère kriengen woodassu ool da gedachtengoed verder wilden oentwikkeln.
't Wos dus wok nun dichtru mor ommu moetn iejeerlik zien, den dag van vandoaggu leest der da niemand miejee. Zeen olliejene moa nostalgische wèèrde.
Ip zien 24 ste istie overleden an siefielis nor ut schient. Mo dat vertelln ze liever nie in de geschiedenisse. 't is pertank ut bewies dattie wok mor nu mins wos.
Jeet in [[Roeseloare]] un stambeeld ip ut Pieter Dekoninckplein. Niemand in [[Roeseloare]] die wit woa datta dis omdat iederen echte Roeseloarnoarru dat ut Sint Amangspling noemt omdat de Sint Amangskerke doa stoat.

[[Category:Skriver]]
