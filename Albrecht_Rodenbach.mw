{{plat|Roeseloars}}
[[Ofbeeldienge:RodenbachStandbeeld.jpg|thumb|250px|Albrecht Rodenbach ip 't Sint-Amangspling in Roeseloare]]

'''Albrecht Rodenbach''' ([[27 oktober]] [[1856]] - [[23 juni]] [[1880]]) was een [[Vloandern|Vlamsche]] [[schriver]]. J'is e bitje e symbool voe de Vlamsche Bewegienge en terzelfdertiede een van de bekenste istoriesche figeurn van [[Roeseloare]]. Albrecht eet ool tôpe nie lange geleefd want j' is mor 24 joar geworden. Je kwam uut een rieke famielje die eigentlik afkomstig was uut Andernach an de Rijn. Zien familie is in [[Roeseloare]] begun met een jeneverstokerie (zien noenkel) mor eigentlik zien ze het best bekend van de [[Brouwerie Rodenbach]] met under specioal doenker bier (da nu van [[Palm]] is).

Albrecht wos un brokke van nun dichtre die ferm beinvloed gewist is deur nen andere bekende Vloamieng te weten [[Hugo Verriest]] die  als paster verboenden wos ant College van [[Roeseloare]] ('t [[Klêen Seminoarie]]). Doa is de Vlamsgezindeit van Rodenbach in gank gestook'n gewist (oendanks 't feit da ze tuus Frans koetigden, lik ofdat da de gewunte wos in deen tied in menoagn die veel kluut'n add'n).
Ottie in de poëzieklasse van Verriest zat, kwamt deur die Vlamsgezindeit ool zêre toet "een grôte stôrienge" met de Franschgezind'n directeur van 't College. Doa is ôok de [[Blauwvoeterie]] begun (<i>Vliegt den Blauwvoet, storm op zee</i>). Et symbool van de vrie-eid da ze wild'n ein, want de Vloamiengn add'n ton nie vele te zeggn.

Rodenbach is deur die actsjes een bitjie et symbool van de Roeseloarsche studenten gekommn. Je zat in literaire kriengn woa da ze ool da gedacht'ngoed verder wild'n oentwikkeln. Je wos dus ôok nen dichtre, den dag van vandoage leest der da niemand mêe. Z'ein ollêne moa nostalgische weirde.

Ip zien 24e istie overleed'n an syfilis (noar et schient). 

J'eet in [[Roeseloare]] een stambeeld ip et Pieter Dekoninckplein. Niemand in [[Roeseloare]] die wit woa datta dis omdat iedern echte Roeseloarnoare dat et Sint-Amangspling noemt omdat de Sint-Amangskerke doa stoat.

[[Categorie:Roeseloare|Rodenbach, Albrecht]]
[[Categorie:Vlamse bewegienge|Rodenbach, Albrecht]]
[[Categorie:Vlamse dichter|Rodenbach, Albrecht]]
[[Categorie:Vlamsche schriver|Rodenbach, Albrecht]]

[[en:Albrecht Rodenbach]]
[[nl:Albrecht Rodenbach]]
