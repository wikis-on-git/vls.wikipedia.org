{{plat|Roeseloars}}
[[Ofbeeldienge:RodenbachStandbeeld.jpg|thumb|Albrecht Rodenbach ip 't Sint-Amangspling in Roeseloare]]

'''Albrecht Rodenbach''' ([[27 oktober]] [[1856]] - [[23 juni]] [[1880]]) was een [[Vloandern|Vlamsche]] [[schryver]]. J'is e bitje e symbool voe de Vlamsche Bewegienge en terzelfdertyde êen van de bekendste istoriesche figeurn van [[Roeseloare]]. Albrecht eet ool t'hôpe nie lange geleefd want j' is mor 24 joar geword'n. Je kwam uut een ryke famielje die eigentlyk afkomstig was uut Andernach an de Rijn. Zyn familie is in [[Roeseloare]] begunn'n met een jeneverstokery (zyn noenkel) mor eigentlyk zyn ze het best bekend van de [[Brouwery Rodenbach]] met under specioal doenker bier (da nu van [[Palm]] is).

Albrecht wos 'n brokke van nen dichtre die ferm beïnvloed gewist is deur nen andere bekende Vloamieng te weten [[Hugo Verriest]] die  als paster verboend'n wos an't College van [[Roeseloare]] ('t [[Klêen Seminoarie]]). Doa is de Vlamsgezindeit van Rodenbach in gank gestook'n gewist (oendanks 't feit da ze tuus Frans koetigden, lyk ofdat da de gewunte wos in deen tyd in menoagn die veel kluutn add'n).
O't y in de poëzieklasse van Verriest zat, kwam't deur die Vlamsgezindeit ool zêre toet "een grôte stôrienge" met de Franschgezind'n directeur van 't College. Doa is ôok de [[Blauwvoetery]] begunn'n (<i>Vliegt den Blauwvoet, storm op zee</i>). Et symbool van de vry-eid da ze wild'n ein, want de Vloamiengn add'n ton nie vele te zeggn.

Rodenbach is deur die actsjes een bitjie et symbool van de Roeseloarsche studentn gekommn. Je zat in literaire kringn woa da ze ool da gedachtngoed verder wild'n oentwikkeln. Je wos dus ôok nen dichtre, den dag van vandoage leest er da niemand mêe. Z'ein ollêne moa nostalgische weirde.

Ip zyn 24e is't y overleed'n an syfilis (noar et schynt). 

J'eet in [[Roeseloare]] een stambeeld ip et Pieter Dekoninckpling. Niemand in [[Roeseloare]] die wit woa da dat is omdat iedern echte Roeseloarnoare dat et Sint-Amangspling noemt omdat de Sint-Amangskerke doa stoat.

[[Categorie:Roeseloare|Rodenbach, Albrecht]]
[[Categorie:Vlamsche bewegienge|Rodenbach, Albrecht]]
[[Categorie:West-Vlamsche dichter|Rodenbach, Albrecht]]
[[Categorie:West-Vlamsche schryver|Rodenbach, Albrecht]]

[[en:Albrecht Rodenbach]]
[[nl:Albrecht Rodenbach]]
