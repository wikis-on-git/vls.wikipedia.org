{{Taxobox 
| kleur = #e0d0b0
| name = Eukaryootn
| fossiel = [[Proterozoïcum]] - Recent
| afbeelding = 
| afbeeldingtest =  
| superdomein = [[Neomura]]
| domein= '''Eukarya'''
| auteur domein=[[Robert Whittaker|Whittaker]] & [[Lynn Margulis|Margulis]], 1978
| typesoort = [[Ryk (biologie)|Rykn]]
| onderverdeling = 
<div style = "background: pink; padding: 4px;">  [[Bêesten (ryk)|Animalia]]</div>
<div style = "background: lightblue; padding: 4px;">  [[Fungi|Fungi]]</div>
<div style = "background: lightgreen; padding: 4px;">  [[Plantn|Plantae]]</div>
<div style = "background: #FA7B62; padding: 4px;">  [[Chromalveolata]]</div>
<div style = "background: khaki; padding: 4px;">  [[Protistn]]</div>}}
De '''eukaryootn''' zyn een van de [[3 (getal)|drie]] [[domein (taxonomie)|domeinn]] van de [[taxonomie]]. Ze omvattn alle bêestn met e celkern, woa da 't [[DNA]] in zit. Vroeger wierdn der mo [[2 (getal)|2]] domeinn ounderscheedn (de eukaryootn en de [[prokaryootn]]), in 1990 is [[Carl Woese]] ofgekomn met de nieuwe indelienge woarin da [[Bacteria]], [[Archaea]] en [[Eukarya]] ounderscheedn wierdn.

==Definitie==
Eukaryootn zyn per definitie [[organisme|organismn]] va wien da under celln intern georganiseerd zyn in [[organelle|organelln]] en e verschillig [[cytoskelet]]. Zukke organelln kunn byvoorbêeld de kern zyn, die et mêest opvolt, mor byvoordêeld ook et [[Golgi-apparoat]], [[endoplasmoatisch reticulum]], [[mitochondrie|mitochondriën]], [[chloroplastn]] of de [[vacuole|vacuooln]].

==Taxonomie==
Et domein Eukaryota omvat klassiek volgende rykn:
*[[Animalia]] of bêestn
*[[Schimmels|Fungi]] of schimmels (mo dus ook [[champignon]]s)
*[[Plante|Plantae]] of plantn
*[[Protistn|Protista]] of Protoctista, de protistn
*[[Chromalveolata]]

[[Ofbeeldienge:Modeuktax.png|thumb|400px|De moderne indelienge van de eukaryootn (in 't [[Iengeland|Iengels]])]]

De moderne indelienge volgt volgende taxonomie:
*'''Eukaryota'''
**'''''[[Unikonta]]'''''
***'''[[Opisthokonta]]'''
****[[Bêesten (ryk)|Metazoa]]
****[[Choanozoa]]
****[[Eumycota]]
***[[Amoebozoa]]
**'''''[[Bikonta]]'''''
***[[Apusozoa]]
***'''[[Cabozoa]]'''
****[[Rhizaria]]
****[[Excavata]]
***'''[[Corticata]]'''
****[[Archaeplastida]]
****[[Chromalveolata]]

==Ipbouw==
Over 't olgemeen zyn eukaryotische celln vele groter of [[prokaryootn]]. Ierounder volgt e korte beschryvieng van de interne structuurn van een eukaryotische [[celle]].

[[Ofbeeldienge:Endomembrane_system_diagram_en.svg|thumb|300px|Sommigte organelln van e dierlikke celle (in 't Iengels)]]

===Kern===
De celkern is omgeevn deur e dubbele membroan, veelal de nucleaire enveloppe genoemd. Tusschen beide laagn zit der 20 à 40 [[meter (lengtemoate)|nm]] plekke. Binn de binnste membroan zit et DNA, tegoare met alle [[proteïne|eiwittn]] da et nodig et lik [[histon|histoonn]] of alles die nodig is vo [[transcriptie]]. De nucleaire enveloppe volt utêen beist de [[mitose]] en [[meiose]].

===Endoplasmoatisch reticulum===
Der zyn drie soortn endoplasmoatisch reticulum (ER): ''ruw endoplasmoatisch reticulum'' (RER), ''gleddig endoplasmoatisch reticulum'' (SER, van et Iengels ''smooth''), en ''sarcoplasmoatisch reticulum'' die in de spiern zit. Et RER is continu met de buutenste membroan van de nucleaire enveloppe en et zyn ruw uutzicht te dankn an 't feit da der [[ribosoom]]n ip zittn die dienn vo et [[mRNA]] van de transcriptie in [[transloatie|eiwit te vertoaln]].

Et SER dient ton mêer vo [[lipide]]synthese, [[koolhydroatn]]synthese en sommige posttranslationele modificoaties an [[proteïne|eiwittn]].

't Sarcoplasmoatisch reticulum fungeert als [[Calcium|Ca<sup>2+</sup>]]-reservoir. Da Ca<sup>2+</sup> wordt vrygeloatn vo de celle te [[polariteit (celle)|depolariseern]]: e proces die essentieel is in spiercontractie.

===Golgi-apparoat===
't [[Golgi-apparoat]] dient vooral vo eiwittn te sorteern en vo soms ze te modificeern. Et krygt die eiwittn van et ER deur vesikels: e sôrte van klêne bulletjes met eiwittn en allerhande in, ofgeschermd van de reste van de celle deur e membroan. Dientengevolge loopn et ER en et Golgi-apparoat ni continu i mekoar over.

===Mitochondriën en plastiden===
De [[endosymbiosetheorie]] stelt da mitochondriën, chloroplastn en alle organelln ofgeleid van [[plastide]]n ofkomstig zyn deur da e voorloper van al de eukaryote celln va vdage een andere bacterie et opgegeetn. In plekke van em te verteern, et 'n em echter wel loatn leven: azo kost 'n mee profiteern van de [[metabolisme|metabolische]] functies van die celle. In 't geval van mitochondriën is da ton aërobe respiratie (dus O<sub>2</sub> gebruukn vo energie te vast te leggn ounder de vorme van [[Adenosinetrifosfoat|ATP]]), vo chloroplastn is da licht gebruukn vo de [[fotosynthese]] en azo sukers te maakn.

Mitochondriën en chloroplastn en alletwêe e dubbele membroan lik de kern. 't Verschil zit em derin da de binnste membroan serieus ingestulpt is (zie fotto): da zyn de cristae. Mitochondriën komn in oast alle eukaryootn vore.

[[Ofbeeldienge:Mitochondrie.svg|thumb|300px|De structure van e mitochondrion. 1. Binnste membroan<br />
2. Buutenste membroan<br />
3. Crista<br />
4. Matrix]]

===Vesikels===
Sommige vesikels en e gespecialiseerde functie. Lysosoomn breekn byvoorbeeld de inhoud van deur [[endocytose]] opgenomn eetn of, beist da peroxisoomn peroxiden ofbreekn. Peroxiden zyn molecuuln die een [[Zuurstof|O]]-O biendieng en, die styf reactief is.

===Cytoskelette===
====Actineskelet/microfilamentn====
Een actinefilament is e [[helix]] van 2 actinekeetns, oungeveer 7nm in diameter. Et actineskelet zit mêestol just ounder 't membroanippervlak en is verantwoordelik vo zowel celvorm en -rigiditeit als cytoplasmoatische stromieng, die nodig is vo organeln te verdeeln beist celdelieng en versnelde distributie van molecuuln over hêel de celle (tegoare me [[myosine]]). 't Stoat ook in vo uutstulpiengn te maakn in celn, e proces da essentieel is in celmigroatie.

====Intermediaire filamentn====
Deze filamentn zyn 8 à 12 nm in brêedte en zyn ook stabieler geboundn. Under functie bestoat der o.a. in vo celvorm en -rigiditeit te beoudn lik et actineskelet, mor ook vo cel-cel en cel-[[matrix (celbiologie)]] interacties te stabiliseern. Z'en e belangryke rol by de vorm van sommigte organeln lik de kern.

====Microtubuli====
Vele eukaryootn en e soorte steerte, e [[flagelle]] genoemd. Structureel zyn ze compleet verschillig van de flageln van [[prokaryootn]]. De kerne dervan bestoat uut microtubuli, en an de boasis zitn ze vast an e centriool, e complex van 9 microtubuli. 't Systeem vo alignerieng van de chromosoomn beist mitose en meiose is analoog doaran: an weerskantn eje e centriool, met doarut 'ountstoand' microtubuli die no de andere centriool toegroein. Z'en e buutndiameter van oungeveer 25 nm, en e binndiameter van oungeveer 15nm. Microtubuli zyn zelve e [[polymeer]] van α- en β-tubuline.

==Verschiln tusschen eukaryote celn ounderlieng==
===Bêestn===
Dierlikke celn en gin [[celwand]], gin [[chloroplastn]], en e klêendere vacuole. Dankzy et gebrek an zuk e celwand is e dierlikke cel flexibel en kat n potentieel andere celn opeetn, e belangryk proces van uus [[immuunsysteem]].

===Plantn===
Planteceln verschilln ip volgende maniern van d'andere eukaryootn:
*Z'en e grote centrale vacuole, die nodig is vo turgor te ounderoudn. Turgor is de rigiditeit van zukn cel in stand gehoudn deur ze woaterinoud (te vergelykn met e tuunslange: slap at der gin woater deur goat, art at der druk ip stoat).
*De anwezigheid van e [[celwand]] bestoande uut [[cellulose]], [[hemicellulose]] en vele kis ook uut [[lignine]]. [[Fungi]] under celwand bestoat uut chitine, dee van [[Bacteria]] uut [[peptidoglycoan]]n (suukerpolymeern met ier en doar e poar aminozuurn deran), en [[Archaea]] celwandn bestoan uut oftwel pseudopeptidoglycoan (lik peptidoglycoan mo me sommige aminozuurn en suuker verschillig) oftwel zuver uut polysacchariden.
*Plasmodesmata zyn goatn tusschn celn woadeuren da bepoalde klêene molecuuln kunn passeern. Et equivalent by bêestn zyn de ''gap junctions''.
*Plastiden (bvb. chloroplastn) en gespecialiseerde functies (bvb. fotosynthese) binn de celle da andere eukaryootn ni en.
*Plantecelln die gin [[flagel]]ln en en ook gin [[centriool]]n.

===Fungi===
*Fungi en gin flageln. De ênigste uutzoenderieng zyn de [[chytriden]].
*Under celwand bevat chitine.
*Der is e klêender fysiologisch verschil tusschen celln van schimmels.
*Hogere (multicellulaire) fungi en tusschen angrenzende celln poreuze partities die septa noemn, woadeuren da cytoplasma en organelln kunn bougiern. Primitieve fungi en da ni en by meiose zittn al de kernn tegoare in 1 celle.

==Voortplantienge==
By vele eukaryootn gebeurt voortplantieng seksueel: da wil zeggn da der twêe celln met een olve DNA-inhoud me mekoare versmeltn, vo azo e nieuwe celle (en uutendelik organisme) te maakn. Over 't olgemêen gebeurt et creëern van extra celln echter geweun deur mitose, woadeuren da je (in theorie) twêe identieke dochtercelln krygt.

[[Categorie:Celbiologie]]

[[an:Zelula eucariota]]
[[ast:Eukaryota]]
[[bg:Еукариоти]]
[[ca:Eucariota]]
[[cs:Eukaryota]]
[[cy:Ewcaryot]]
[[da:Eucaryota]]
[[de:Eukaryoten]]
[[en:Eukaryote]]
[[et:Eukarüoodid]]
[[es:Célula eucariota]]
[[eo:Eŭkariotoj]]
[[eu:Eukarioto]]
[[fr:Eukaryota]]
[[ko:진핵생물]]
[[hr:Eukarioti]]
[[id:Eukariota]]
[[it:Eukaryota]]
[[he:איקריוטיים]]
[[la:Eucaryota]]
[[lv:Eikariots]]
[[lb:Eukaryoten]]
[[lt:Eukariotas]]
[[hu:Eukarióta]]
[[nl:Eukaryoten]]
[[ja:真核生物]]
[[no:Eukaryoter]]
[[nn:Eukaryotar]]
[[oc:Eukaryota]]
[[nds:Eukaryota]]
[[pl:Jądrowce]]
[[pt:Eukaryota]]
[[ro:Eucariote]]
[[ru:Эукариоты]]
[[sq:Eukarioti]]
[[scn:Eukaryota]]
[[sk:Eukaryoty]]
[[sl:Evkarionti]]
[[sr:Еукариоте]]
[[su:Eukariot]]
[[fi:Aitotumaiset]]
[[sv:Eukaryoter]]
[[th:ยูแคริโอต]]
[[vi:Sinh vật nhân chuẩn]]
[[tr:Ökaryot]]
[[uk:Домен Ядерні]]
[[wa:Eucariote]]
[[zh:真核生物]]
