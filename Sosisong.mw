[[Ofbeeldienge:Falukorv.jpg|thumb|Sosisong]]
[[Ofbeeldienge:Wurst1.JPG|thumb|Fantesie sosisong]]

Ne '''sosisong''' is e sôorte dikke [[worst]] mêestol in e fel oranje-rô plastikvel en gevuld met een reedlik omogêen mingsel van fyn gemoalen ingrediëntn.

De diere sortn zyn gemakt van [[kolf|kolfsvlêes]] of [[zwyn|zwynevlêes]], met [[kruudn]], e bindmiddel en zetmêel lik [[blomme]], amidon, enz... De goekôpe sortn zyn gebaseerd ip overscheutn van de vlêesverwerkienge, mêestol de overscheutn van [[kiekn]]s en [[kalkoen|kalkoenn]] woavan dat 't diere borstvlêes en de billen geschêed zyn. Die karkassn wirdn gemoaln en bewerkt zôda je zoe peizn dat 't kolf es.

Mêestol wordt da in fyne scheljes gesneen, en tonne voe [[toespyze]] ip e [[stute]] gegeetn.

Ne vriendelikkn bêenouwer goat olsan vroagn an zyn joenge klantjes oan ze gêen skelleke of schelletje moen ein. [[Typische West-Vlamsche utdrukkiengn|Tiene-neegne]] dat ie sosisong geeft.

Oewel da in [[Vloandern]] de Sosisong een simple en goekôop restproduct wa, eit er, onder andre deur den buutnlandsn invloed lik de Franske "Saucissons", een hêle reke veredelde en fantasie varioasies ip soamenstellienge en uutzicht ontstoane, lik sosisong van kiekn, me [[champiegnjoeng]]s of [[peper]]s, met figuurkes, ...

[[Categorie:Beleg]]

[[da:Pølse]]
[[de:Wurst]]
[[en:Sausage]]
[[eo:Kolbaso]]
[[es:Salchicha]]
[[he:נקניק]]
[[it:Salume]]
[[ja:ソーセージ]]
[[nl:Worst]]
[[no:Pølse]]
[[pl:Kiełbasa]]
[[ru:Колбаса]]
[[simple:Sausage]]
[[sv:Korv]]
