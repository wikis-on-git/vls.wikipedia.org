Ne '''sosisong''' is e sôorte dikke [[worst]] mêestol in e fel oranje-rôo plastikvel en gevuld me un redlik omogêen mingsel van fin gemoalen ingredienten.

De diere sorten zin gemakt van [[kolf]]svlêes of [[zwien]]evlêes, met [[kruud'n]], e bindmiddl en zetmil lik [[blomme]], amidon, enz... De goekôpe sorten zin gebaseerd ip overscheuten van de vlêesverwerkienge, mêestol de overscheuten van kiekens en kalkoenen woavan dat 't diere borstvlêes en de billen geschjid zun. Die karkassen wirden gemoalen en bewerkt zôdajje zoe peizen dat kolf es.

Mêestol wordt da in fiene scheljes gesneen, en tonne voe [[toespieze]] ip e [[stute]] gegeet'n.

Ne vriendeliken beenhouwer goat olsan vroagen an zin joenge klantjes oan ze gêen skelleke of schjelletje moen ein. [[Typische West-Vlamsche utdrukkiengn|Tiene-neegne]] dattie sosisong geeft.

Oewel da in Vloandren de Sosisong un simple en goekôop restproduct wa, eit er, onder andre deur den butenlandsen invloed lik de Franske "Saucissons", un hêle reke veredelde en fantesie varioasies ip soamenstellienge en utzicht ontstoane, lik sosisong van kiekn, me champiegnjoengs of pepers, met figuurkes, ...

[[Categorie:Eet'n]]

[[da:Pølse]]
[[de:Wurst]]
[[en:Sausage]]
[[eo:Kolbaso]]
[[es:Salchicha]]
[[he:נקניק]]
[[it:Salume]]
[[ja:ソーセージ]]
[[nl:Worst]]
[[no:Pølse]]
[[pl:Kiełbasa]]
[[ru:Колбаса]]
[[simple:Sausage]]
[[sv:Korv]]
