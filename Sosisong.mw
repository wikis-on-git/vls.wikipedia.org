[[Ofbeeldienge:Falukorv.jpg|thumb|Sosisong]]
[[Ofbeeldienge:Wurst1.JPG|thumb|Fantasie sosisong]]

Ne '''sosisong''', '''socissong''', '''sosisoeng''', '''sosisoung''' of een '''secitse''' (van 't Fransche [[:fr:saucisson|Saucisson]]) is e sôorte dikke [[worst]] mêestol in e fel oranje-rô plastikvel en gevuld met een reedlik omogêen mingsel van fyn gemoalen ingrediëntn. '''Secitse''' weird ôok gebruukt voe de geweune broadworst (derms gevuld met gekapt) an te duudn.

De dierdere sortn zyn gemakt van [[Runders|kolfsvlêes]] of [[zwyn|zwynevlêes]], met [[kruudn]], e bindmiddel en zetmêel lik [[blomme]], amidon, enz... De goekôpe sortn zyn gebaseerd ip overscheutn van de vlêesverwerkienge, mêestol de overscheutn van [[Enne|kiekn]]s en [[kalkoen|kalkoenn]] woavan dat 't diere borstvlêes en de billen geschêed zyn. Die karkassn wirdn gemoaln en bewerkt zôda je zoe peizn dat 't kolf es.

Mêestol wordt da in fyne scheljes gesneen, en tonne voe [[toespyze]] ip e [[stute]] gegeetn.

Ne vriendelikkn bêenouwer goat olsan vroagn an zyn jounge klantjes oan ze gêen skelleke of schelletje moen ein. [[Typische West-Vlamsche utdrukkiengn#Zekereid|Tiene-neegne]] dat ie sosisong geeft.

Oewel da in [[Vloandern]] de Sosisong een simple en goekôop restproduct wa, eit er, ounder andre deur den buutnlandsn invloed lik de Franske "Saucissons", een hêle reke veredelde en fantasie varioaties ip soamenstellienge en uutzicht ountstoane, lik sosisong van kiekn, me [[champignong]]s of [[peper]]s, met figuurkes, ...

[[Categorie:Beleg]]

[[da:Pølse]]
[[de:Wurst]]
[[en:Sausage]]
[[eo:Kolbaso]]
[[es:Salchicha]]
[[fr:Saucisson]]
[[he:נקניק]]
[[it:Salume]]
[[ja:ソーセージ]]
[[nl:Worst]]
[[no:Pølse]]
[[pl:Kiełbasa]]
[[ru:Колбаса]]
[[simple:Sausage]]
[[sv:Korv]]
