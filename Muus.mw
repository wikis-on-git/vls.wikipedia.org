{{Taxobox
|afbeelding=Mus Musculus-huismuis.jpg
|afbeeldingtekst=E muus
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Mammalia]] (Zoogdiern)
|orde=[[Rodentia]] (Knoagdiern)
|familie=[[Muridae]] (Muusachtigen)
|geslacht=[[Mus]] (Echte muuzn)
|w-naam=''Mus musculus''
}}
Een '''muus''' of '''muze''' es een klêen knoagdier die overol in de weireld vôornkomt. 

==Verspreidienge en leefgebied==
Muuzn komn in vuuf oundersôortn verdêeld over de hêeln weireld vôorn. Up vele plekkn zyn ze, juste lik [[ratte|rattn]] mei ekomn me de mens up bôotn en in loadiengn. 

Ze leevn mêestol in d'omgevienge va menschn (in [[uus|uuzn]], angaars,...), mo 't zyn der oek die echt in 't wilde leevn.

==Uutzicht==
Wilde muuzn zyn mêestol grysde of bruun. Ekwikt kunn ze van olles sôortn kleurn en, mo mêestol zyn ze wit of grysde.

't Zyn klêne bêestjes die mo zeln grodder komn of 10 cantmeiters (zounder steirt, 'n dien is oungeveer eevn lank lik nunder lyf). Nunder gewicht ligt tusschn de 10 en de 25 gram.

==Leevnswyze==
Wilde muuzn (die in en ol leevn) eetn e bitje van olles (groan, fernient,...) en dedie die in uuzn weunn, zyn nog miender zindelik. Atter nietnt nemir is, eetn ze zest papier en zêpe. 't Is oek ol gebeurd dan bepoald illetriekebucht nemi gieng deur dan muuzn deur de koabels ebeetn an. 

Muuzn plantn nunder mêerdere kirs 't joare vôort en ze kwêekn lik de [[keun]]s. De joungn zyn oek ol styf zêre were grêed voen te zevve ze kwêekn. 't Kut e echte ploage komn. De mêeste menschn probeern ze te kokkeduunn me vergif of te vangn me troapn. Up ofsteejn oedn ze mêestol vele [[katte|kattn]] voe muuzn en oek rattn te pakkn.

't Zyn styf vele bêestn die muuzn eetn. [[Uul]]s, stekveugels (lik vookn), [[vos]]sn en [[wezel]]s. Anze byn uuzn leevn, zyn ze setoe epakt deur kattn (peis mor an Jerry en Speedy Gonzales).

==Aar muuzn==
Buutn geweune muuzn, bestoan der nog muuzn in West-Vloandern. Ier volgn der êentige sôortn
*Toopn (veldmuus) <-> let wel: een tolpe, ook toupe uutgesproken, en in 't Nederlands 'spitsmuis' genaamd, is gin dichte familie van de muzen. Tolpen eten meer insecten en zukke tuug.
*Busmuus
*Dwergmuus
*Eikelmuus (ollêne in 't zuudn van de provinsje en an de [[kust]])

Vleermuuzn en spitsmuuzn (verwant me [[mol]]s) zyn gin muuzn.

==Temme muuzn==
Temme muuzn zyn voen verschillnde diengn ekwikt. Sommigte menschn oedn ze voe compagnie, je kusse stief tem moakn.

Menschn die slangn oedn, geevn oltemets muuzn deran. 't Gebeurn oek vele testn up in laboratoriums.

==Andere betekenissen==
Sommigte mensen duudn met 'muus' ook een vrouwelik lichaamsdeel an. 
 
[[Categorie:Muus]]

[[nl:Muis (dier)]]
