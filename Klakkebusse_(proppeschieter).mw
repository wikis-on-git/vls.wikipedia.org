Een '''klakkebusse''', '''klak(ke)bosse''' of '''klabosse''' is e propschieter woa dat de joungens vroeger mee speeldn. 

De klakkebusse wierd gemakt van vlierhout. Van e recht stik tak van à peu près 12 cm lank hoaldn ze 't merg d'r uut. En ip een ander stiksje hout wierd er e lange noagel mè kop vastegemakt, die paste in d'openienge van de vliertak. Twi plukkn vlaskrote (vlasrestn) wierdn ton toet proppn gesjiekt. Den êeste prop wierd met de kop van de noagel toet 't ende van de vlierbuze geduwd. De twidde prop van vôorn in de buze. Os je de noagel deur de buze duwde, vloog den êeste prop d'r met e knal uut. De weggevloogn prop wierd er ton were van vôorn ingebrocht en 't spelletje herbegost.

De noame ''klakkebusse'' is e soamnstellienge van ''klak'' (klap, leevn moakn) mè ''busse'', ''bosse'' (geweir).  
==Andere betêkenissn==
In sommigte streekn gebruukn ze ''klakkebusse'' oek voen de boom woaruut dan klakkebussn emakt zyn (vlierout dus). Oendermêer in de streke van [[Yper]] is dat ezô.

[[Categorie:speelgoed]]
