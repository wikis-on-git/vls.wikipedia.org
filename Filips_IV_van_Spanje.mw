{{Dynastie|
| ploatje =[[Ofbeeldienge:Philip IV of Spain.jpg|thumb|center|200px|Filips IV deur Diego Velázquez]] 
| noame = Filips IV
| leevn = [[1605]] - [[1665]]
| functie1 = keunink van Spanje
| periode1 = [[1621]] - [[1665]]
| vôorganger1 = [[Filips III van Spanje|Filips III]]
| ipvolger1 = [[Karel II van Spanje|Karel II]]
| functie2 = keunink van Portugal (Filips III)
| periode2 = [[1621]] - [[1640]] 
| vôorganger2 = [[Filips III van Spanje|Filips II]]
| ipvolger2 = Johan IV van Portugal
| functie3 = Soeverein van de Spoansche Nederlandn
| periode3 = [[1621]] - [[1665]]
| vôorganger3 = [[Albrecht en Isabella]]
| ipvolger3 = [[Karel II van Spanje|Karel II]]
| voader = [[Filips III van Spanje|Filips III]]
| moeder = Margaretha van Oostnryk (1584-1611)
}}
'''Filips IV''' (Valladolid (Spanje), [[8 april]] [[1605]] – [[Madrid]], [[17 september]] [[1665]]) was van [[1621]] tout [[1665]] keunink van [[Spanje]] en soeverein van de Spoansche Nederlandn en van [[1621]] tout [[1640]] (ols Filips III) keunink van [[Portugal]]. 

==Zyn leevn==
Filips IV is geboorn in Valladolid en je was den oudste zeune van [[Filips III van Spanje|Filips III]] en Margaretha van Oostnryk (1584-1611).

Je was zestien joar ot ’n z’n voader ipvolgde, mo je voeldeg' em nog nie capabel vo te regeern. Je liet em doarom bystoan deur Gaspar de Guzmán y Pimentel, ertog van Olivares en nog andere adviseurs. Da makte dat er vele corruptie was. Filips IV was pertang energieker of z'n voader mo ’t Spoans Imperium begost enorm achteruut te goan en achter vele catastrofes wierd Olivares in 1643 an de deure gezet. 

Filips IV interesseerdeg' em styf an kunst en tonêel. Je was zot van ’t werk van de tonêelschryvers Lope de Vega en Pedro Calderón de la Barca en van z’n ofschilder Diego Velázquez. Je begost ôok an den bouw van ‘t Palacio del Buen Retiro in Madrid, woa dan d’r nog dêeln van bestoan in ‘t Pradomuseum.

In 1646 stierf z’n zeune Baltasar Carlos en dat èt ‘n nôois kunn verwerkn.

==Oorloogn==
Ounder Filips IV voerde Spanje oorloogn teegn d’ipstandige [[Nederlandn]], [[Frankryk]], [[Portugal]], de protestantn in ’t [[Illig Rôoms Ryk]] en [[Iengeland]] en vo die oorloogn te kunnn betoaln most ‘n oge belastingn effn. Je voelde wel mee mè z’n volk da styf ofzag, mo van z’n voader en grôotvoader aad ’n meegekreegn dat ’n olles most over en vo ’t [[Uus van Habsburg]] en vo z’n soevereiniteit over de Nederlandn t’oudn. Je voeldeg' em ôok verplicht tegenover god vo te vechtn teegn de protestantn vor e katholieke weireld. 

In 1640 most ‘n d’ounofankelikeid van Portugal toestoan en in dazelfste joar kwam Catalonië in ipstand teegn de Spoansche krone. In 1662 kostn Filips’ troepn Barcelona were erovern.

Filips makte t’ende van de [[Tachtigjoarign Oorlog]] mee en in 1648 èt ’n de [[Republiek der Verenigde Provinciën]] officieel ounofankelik verkloard mè de [[Vrede van Münster]]. Frankryk krêeg Franche-Comté  en Lotharingn en d'r bleef nie vele mir over van de weireldmacht Spanje.

Achter ’t verlies by de slag by Duunkerke (1658), binst de Spoans-Franschn oorlog, most Filips were gebiedn ofstoan: ‘t Groafschap Artesië, gebiedn in Picardië en ’t Groafschap Enegouwn. En ôok ten zuudn, langs de Pyreneeën, zakte de grenze 40 kilometer no beneen. ’t Vredesverdrag, de Vrede van de Pyreneeën, makte ’n ende an de Spoans-Franschn oorlog. Filips most z’n dochter Maria -Theresia van Spanje loatn trouwn mè [[Lodewyk XIV]] van Frankryk en je most e bruudschat beloovn die nie betoalboar was vo Spanje. In ’t vredesverdrag stound da Maria -Theresia of eur jounges de Spoansche krône nie kostn ervn. 

Omda Filips’ vrouwe gestorvn was trouwdeg't ie mè Maria Anna van Oostnryk vo nog e zeune en ipvolger te kunn en. Da lukte mè Karel II, de volgndn keunink van Spanje. Mo loater, achter zyn dôod, begost de Spoanschn Successieoorlog, woadeure dat er ’n ende kwam an de [[Spoansche Habsburgers]] en de [[Zudelikke Nederlandn]] gingn were no den Oostnrykschn tak. 

==Vrouwn en jounges==
[[Ofbeeldienge:Diego Velázquez 055.jpg| thumb|Prins Baltasar Carlos deur [[Velázquez]]]]
In 1615 trouwde Filips in Burgos mè z’n êeste vrouwe Elisabeth van Bourbon, dochter van keunink Hendrik IV van Frankryk en Maria de' Medici. Z’aan acht jounges, die ollemolle jounk stiervn, uutgezounderd de joungste dochter:
* Maria Margaretha (1621 †)
* Margaretha Catalina (1623 †)
* Maria Eugenia (1625-1627)
* Isabella Theresia (1627 †)
* Balthasar Carlos (1629-1646)
* Francisco (1634 †)
* Anna Antonia (1636 †)
* Maria-Theresia van Spanje (1638-1683), getrouwd mè keunink Lodewyk XIV van Frankryk
Z’n twidde vrouwe was aartsertoginne Maria Anna van Oostnryk, dochter van keizer Ferdinand van ’t [[Illig Rôoms Ryk]]. Z’aan vuuf jounges, woavan dan d’r drie vroeg stiervn:
* Margaretha Theresia van Spanje (1651-1673), getrouwd mè keizer Leopold I van ‘t Illig Rôoms Ryk
* Maria (1655 †)
* Filips (1657-1661)
* Thomas Karel (1658-1659)
* [[Karel II van Spanje]] (1661-1700), keunink van Spanje
Filips IV aad ook verschillige ounwettige jounges, mo j’erkendeg' ollene mo:
*Juan José of [[Juan II van Oostnryk|Don Juan II van Oostnryk]]. Je was de zeune van de toneelactrice Maria Inés Caldéron en je was van 1656-1659 [[Landvoogd van de Nederlandn|landvoogd van de Spoansche Nederlandn]].

[[Categorie:Habsburg]]

[[bg:Филип IV Испански]]
[[br:Fulup IV Spagn]]
[[bs:Filip IV Španski]]
[[ca:Felip IV de Castella]]
[[ch:Felipe IV giya España]]
[[cs:Filip IV. Španělský]]
[[da:Filip 4. af Spanien]]
[[de:Philipp IV. (Spanien)]]
[[el:Φίλιππος Δ' της Ισπανίας]]
[[en:Philip IV of Spain]]
[[eo:Filipo la 4-a (Hispanio)]]
[[es:Felipe IV de España]]
[[et:Felipe IV]]
[[fi:Filip IV (Espanja)]]
[[fr:Philippe IV d'Espagne]]
[[gl:Filipe IV de España]]
[[he:פליפה הרביעי, מלך ספרד]]
[[hr:Filip IV., španjolski kralj]]
[[hu:IV. Fülöp spanyol király]]
[[it:Filippo IV di Spagna]]
[[ja:フェリペ4世 (スペイン王)]]
[[la:Philippus IV (rex Hispaniae)]]
[[lv:Felipe IV]]
[[nl:Filips IV van Spanje]]
[[no:Filip IV av Spania]]
[[oc:Felip IV d'Espanha]]
[[pl:Filip IV Habsburg]]
[[pt:Filipe IV de Espanha]]
[[ro:Filip al IV-lea al Spaniei]]
[[ru:Филипп IV (король Испании)]]
[[sv:Filip IV av Spanien]]
[[tl:Felipe IV ng Espanya]]
[[uk:Філіп IV (король Іспанії)]]
