[[Ofbeeldienge:Nucleus et eclat levallois.jpg|thumb|right|125px|Kernsteen en ofslag van ne viersteen, Haute-Saone, Vrankryk.]]
[[Ofbeeldienge:Levailloskern mit Abfall.jpg|thumb|right|125px|Levalloiskern en ofvol.]]
De '''Levalloistechniek''' es de typische maniere woarup dan de neanderthoalers uut et [[paleolithicum|middn-paleolithicum]] steenn bewerkten.

Dienen techniek bestound derin da lanks de zykantn van nen kernsteen der splenters woarn ofgesleegn. Oe je den kernsteen goed ad geprepareerd, kost je mè enen goein slag zuk ne splenter losmoakn van zynen kern.

De splenters of schilfers woarn styf fyn en addn lanks olle kantn nen scherpn boord. Die schilfers gebruuktn ze vo werktuugn te moakn lik messn (ook wel '''kliengn''' genoemd), scherpe puntn ('''levalloispuntn''') en schrepers vo byvoorbeeld 't vlees van beestevelln te schreepn.

De noame Levallois komt van e vindplekke by [[Parys]] in [[Vrankryk]].
[[Ofbeeldienge:Levallois point.png|left|thumb|150px|Levalloispunt]]

{{commonscat|Levallois technique}}

[[Categorie:Paleolithicum]]
[[Categorie:Pre-istorische kunste]]

[[ca:Tècnica Levallois]]
[[cs:Levalloiská technika]]
[[de:Levalloistechnik]]
[[en:Levallois technique]]
[[es:Método Levallois]]
[[fi:Levalloisin kulttuuri]]
[[fr:Méthode Levallois]]
[[nl:Levalloistechniek]]
[[sv:Levalloisteknik]]
