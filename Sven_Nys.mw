[[Ofbeeldienge:Sven_Nys_Noordzeecross_2007.jpg|thumb|Sven Nys beistn de Nôordzêecross 2007 in Middelkerke]]
'''Sven Nys''' ([[Bonheiden]], [[17 juni]] [[1976]]) is e [[België|Belgisch]]n [[coureur]] die surtout styf goed is in 't cyclocrossn, woarin dat 'n de latste 10 joar êen van de mêest dominante toppers is. Doanaasn is 'n ouk gin sukkeloare up de weug (oundermêer ol goed ereen in [[Parys-Roubaix]]) en 't mountainbiken (e meugt in die discipline no d'Olympische Speeln in Peking). Ze bynoame is de ''Kannibaal van Baal''. 

De latste joarn is ze grotstn concurrent [[Bart Wellens]], woamei dat 'n ol machtige duels et uutevochtn. Sven Nys is in verre olles goed (technisch surtout, en oundermêer e krak in over booksjes spriengn), ollêne me loopn et 'n e klêen bitje rôoi.  

== Palmares (cross) ==
Olles goat were tout 2007, mor ne got der in 2008 nermaal gezien nog e bitje by doen, want e kut nog olles winn.

===Regelmoatigeidscriteriums===
*7x Superprestige: 1999, 2000, 2002, 2003, 2005, 2006 en 2007 
*5x Weireldbeker: 2000, 2002, 2005, 2006 en 2007
*4x Trofee Gazet van Antwerpen: 2003, 2005, 2006 en 2007

===Êendagscrossn===
*1x Weireldkampioen (profs): 2005
*5x Belgisch Kampioen (profs): 2000, 2003, 2005, 2006 en 2008 
*38 Weireldbekercrossn
*42 Superprestigecrossn
*27 Trofee Gazet van Antwerpen-crossen

===Aar zoakn===
*2x Belgisch kampioen MTB: 2005 en 2007
*1x Sportpersôonlikeid van 't joar: 2006
*1x Kristalln Fiets: 2007
*Mêerder kêern Belgisch en Weireldkampioen byn de jeugd

==In West-Vloandern==
Vaneigens et Nys ouk ol crossn ewonn in [[West-Vloandern]].

*6x in [[Ruddervôorde]]
*4x in [[Koksyde]]
*3x in [[Middelkerke]]
*2x in [[Wielsbeke]] (1x Belgisch Kampioenschap)
*2x in [[Otegem]]
*1x in [[Zunnebeke]]
*1x in [[Gits]]

==Persôonlik leevn==
Sven Nys wunt in Baal (Tremelo) en en is etrouwd met Isabelle, woamei dat 'n e zeuntje et. Tope zyn ze ouk begunn met 't moakn van koerseklêers (SN). 

==Externe koppelienge==
* [http://www.svennys.com Officiële website]

[[Categorie:Belgische coureur]]

[[de:Sven Nys]]
[[en:Sven Nys]]
[[eu:Sven Nys]]
[[fr:Sven Nys]]
[[nl:Sven Nys]]
