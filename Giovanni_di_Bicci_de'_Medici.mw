[[Image:Bronzino-Giovanni-di-Medici-cropped.jpg|thumb|Giovanni di Bicci de' Medici deur [[Agnolo Bronzino]]]]
'''Giovanni di Bicci de' Medici''' ([[Firenze]], [[1360]] – Firenze, [[20 februoari]] [[1429]]) was de stichter van de Medici-bank en de groundlegger van ‘t familiefortuun van ’t beroemd en machtig geslacht de' [[Medici]] uut [[Firenze]]. Je was de voader van [[Cosimo de' Medici den Oudn|Cosimo il Vecchio]] (Pater Patriae) en overgrôotvader van [[Lorenzo de' Medici]] (il Magnifico).  
==’t Begun van de dynastie==

''Giambuomo de’ Medici'' zou de groundlegger van de Medici-dynastie gewist zyn. J’is geboorn in 1150. Zyn noame stoat ip ’n inscriptie in de kerke van Assunta in San Pietro a Sieve in ’t Mugellodal, enigte kilometers van Firenze. Z’n zeune ''Chiarissimo'' zat in 1201 in de road van Firenze en je was doar ôok ingeschreevn by de wulleweversgilde. Ol de bekende de’ Medici stammn van em of. In de loop van de volgnde eeuwn splitstn de Medici under in verschillige takkn.
D'êeste Medici, geweune commercantn in de 12ste eeuwe, evolueerdn in ’t begun van de [[Renaissance]] no machtige bankiers.

==Zyn leevn==

Giovanni de’ Medici, Giovanni di Bicci genoemd, van de ''Cafaggiolo''-tak van de familie, was de zeune van Averardo de' Medici.
Ze woarn nie ryke en achter z’n voaders dôod most ’t bitje geld verdêeld wordn ounder e weeuwe en vuuf zeuns.

J’aad ’n ipleidienge gevolgd ols geldwisseloare en bankier en je begost by z’n nounkel Vieri di Cambio in [[Rome (stad)|Rome]]. Loater in 1393 begost ’n doa me z’n eign bank, in 1397 in Firenze en in 1406 in Venetië. 

Je was e slimmn en bekwoamn bankier met e zocht en vriendelik karakter. Je was gereserveerd, leefde geweune en je stound nie geirn in de belangstellienge. 

In 1386 trouwdegt ie me Piccarda Bueri. Under oudste zeune was Cosimo il Vecchio (1389-1464), die de Cafaggiolo-tak vôort zette. Dien tak stierf uut ip ‘t ende van de 16ste eeuwe. Under twidde zeune was Lorenzo il Vecchio (1395-1440). Ie stichtte de Popolani-tak. Dien tak stierf uut in de 18ste eeuwe. 

Giovanni di Bicci was surtout bankier. Je kreeg economische macht, mo je makte dudelik da politieke macht em nie interesseerde. ’t Was zyn zeune Cosimo il Vecchio die van z’n financiële macht gebruuk makte vo politieke macht te krygn.

In 1410 wierd Giovanni de bankier van de paus. Deurdan de Medici ’n bepoald percentage dêeldegen van de kerkgeldn en gin concurrentie aan, wierdn ze ryke.

[http://www.mega.it/eng/egui/epo/medalb.htm De Medici-stamboom] 

[[Categorie:De’ Medici]]

[[ar:جوفاني دي بيتشي دي ميديشي]]
[[bg:Джовани ди Бичи]]
[[br:Giovanni di Bicci de' Medici]]
[[da:Giovanni de' Medici]]
[[de:Giovanni di Bicci de’ Medici]]
[[en:Giovanni de' Medici (1360–1429)]]
[[eo:Giovanni di Bicci de' Medici]]
[[es:Juan de Médici]]
[[fi:Giovanni di Bicci de' Medici]]
[[fr:Jean de Médicis (1360-1429)]]
[[hu:Giovanni di Bicci de’ Medici]]
[[it:Giovanni di Bicci de' Medici]]
[[ja:ジョヴァンニ・ディ・ビッチ]]
[[nl:Giovanni di Bicci]]
[[pl:Giovanni di Bicci de' Medici]]
[[pt:Giovanni de Bicci de Médici]]
[[zh:乔凡尼·德·梅第奇]]
