'''Openboar vervoer''' is persôonvervoer dat openboar toeganklik is. Iederêen die wil, meugt er gebruk va moaken. De vervoerders kunn de passagiers nie weigern under mee te pakkn os ze de tarief betoaln, dit in tegenstellienge me particuliern.

==West-Vloandern==
[[Ofbeeldienge:Kusttram.jpg|thumb|right|de kusttram]]
In West-Vloandern zorgt De Lijn voa d'otobuusdienstn en de kusttram. 'n [[NMBS]] zorgt voa de tringdiensten. In diverse grôte steedn ryn der ôok stadsbussen. Da zyn bussn van 't openboar vervoer die alêne mo in de steden ryn en der nie buutn. Vôorbeeldn in West-Vloandern: [[Brugge]], [[Kortryk]], [[Roeseloare]], [[Ostende]]. De kusttram ryd langs hêel de Belgsche [[kust]]. Noamelik van [[Knokke]] tot e met [[De Panne]].

==Vloandern==
Just lik in West-Vloandern zorgt De lijn voa d'otobuusdienstn en de trams. 'n NMBS zorgt ôok voa de trings. Buutn West-Vloandern ryn der nog trams in [[Gent]] en [[Antwerpn]]. In Gent ryn der ôok trolleybuusn. Da zien ottobuusn die up eletric ryn. Ze krygen under stroam via een bovnleidinge. In Antwerpen rydt er ôok nog nen premetro. Da zin in feite de tramlynn die up sommigste plekkn oender de groend ryn, bevôorbeeld oender de Meir.

==Wallonië==
In Wallonië zorgt de TEC voa d'ottobuusdienstn en tramdienstn. De rien allêne moa trams in Charleroi. In 't centrum van Charleroi ryn ze just lik in Antwerpen oender de groend. Da wordt doa ''Metro léger'' genoemd. Z'in van de 8 geplande lynn moa 3 gebouwd woavan dat er slechts een anderhalve lyne van gebrukt weirdt. Ze stoat dus ôok up de liste van travaux inutiles. Juste lik de 2,5 km lange metrotunnele in [[Luuk]] die nôois is gebrukt. In Spa is de TEC bezig met de bouw van en kabeltring. In Wallonië is den NMBS verantwôordelik vôo de trings. Momenteel zyn ze bezig met de bouw van een grôte HST stoasje in Luuk (Liège Guillemins).

==Brussel==
[[Ofbeeldienge:Brussels Metro Rogier 01.jpg|thumb|right|de Brusselsche metro]]
In [[Brussel]] zorgt den MIVB ôofdzoakelik vôo et openboar vervoer. Ze exploiteren ottobuusn, trams en metro's. Ze zyn momenteel bezig met ed erschildern van de buusn en trams in andere kleurn.


[[De Lijn]]

[[NMBS]]

[[MIVB]]

[[TEC]]
