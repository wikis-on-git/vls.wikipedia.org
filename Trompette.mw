E '''trompette''' is 't ôogste instrument by de [[koperbloazers]]. De trompette daj bie us mêest vindt stoat in Bes, da wil zegn oej ne ''do'' speelt klinkt et lik ne ''Sib''.

==Bouw==
De trompette bestoat ut e kopern buzze da geplôoid is in e sôorte langwerpige spiroale en utmondt in ne klankbeker. De buzze is toamelyk cylindrisch, wuk da zorgt vo ne ludde, heldere klank, wuk dat de trompette onderscheidt van de [[bugel]] en de [[cornette]], die e zochtere klank en.

Lik by ol de [[koperbloazers]] wordt de klank gevormd deur lucht te bloazn deur je toeën mound, woadeure dan de lippn trilln. Deur je lippn mêer te spann kryg je nen ôogere klank. De trompettn van nu en ôok drie pistongs, woamee daj de ôogte ku verandern. Den êeste pistong verlêegt de klank mi en olve tône, de twiddn mit e hêle tône en de derdn mi e tôone nolf. By sommigste piccolotrompetjes ej ôok e vierde pistong woamee daj de klank vuf owve tôonn kut verlêegn. Deur combinoaties te moakn van pistongs kuj volledig chromatisch speeln, da wil zeggn, ge kut ol de 12 nootn van ne Westerse tôonladder speeln. Sommigste nootn zyn nie hêel juste en doavoorn ej oltemets e buzze daj e bitje kut uttrekkn beist daj an't speeln zyt om ezô de note juste te moakn.

==Sôortn==
De mêest bespeelde trompette in [[Europa]] is de Bes trompette.
