'''Cornelius Nepos''' (Pavia ±100 v. Chr. - ± 25 v. Chr.) was nen Latynschen scryver uut den eersten eeuw voor Jezus

== Biografie ==
Int grootste djeel van zyn leevn blyf't'y in Rome, woar da'ty goe gekend was mé Catullus en Atticus. Y was wok bekend mé Marcus Tullius Cicero, moa tis nie echt tot e goein band gekommn tussn die twé. Nepos è nie vele onder de minschn gekommn want y moeste te vele scryvn.


== Werken ==
Y was nen historicus en den scryver van den Chronica, nen chronolohischen wereldgeschiedenisse, woarover Catullus vele goei ding'n èt gezeid. Moa van den Chronica sciet ter nie vele meer over.
Zen meest bekende werk is De viris illustribus, en da is nen omvangryke verzoamelinge mé biografie'n van broemde mann'n gelyk keuning'n, politisjie, gjeneroals, dichters enz. uut den Romeinschen en niet-Romeinschen (vooral Griekse) geschiedenisse. Van t werk is alljeen t dele van de niet-Romeinsche bevelhebbers bewoard gebleevn, en wok de biografie van zen vriend Atticus en van Cato de Oude.


== Literaire betekenis ==
Nepos was nie geljérd en y was wok nie creatief. Der zaten vele fout'n en vergissing'n in zen werk. Ma zen bedoelinge was om zen lezers een goed verhaal te geevn. Zen werk'n zyn, behalve den diene van Atticus, dus van nie veel historische woarde, moa zy woarn toch vo lange de meest gebruukte boekn vo tscole.
