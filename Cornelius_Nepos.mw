'''Cornelius Nepos''' (Pavia ±100 v. Chr. - ± 25 v. Chr.) was nen Latynschn schryver uut den êesten êeuw vôorn [[Jezus van Nazareth|Christus]].

== Biografie ==
In 't grôotste dêel van zyn leevn bluuft y in [[Rome]], woar dat y goe gekend was mé Catullus en Atticus. Y was wok bekend mé Marcus Tullius Cicero, moa 't is nie echt tot e goein band gekommn tussn die twé. Nepos è nie vele onder de minschn gekommn, want y moeste te vele schryvn.

== Werkn ==
Y was nen historicus en den schryver van den ''Chronica'', nen chronologischn weireldgeschiedenisse, woarover da Catullus vele goei dingn èt gezeid. Moa van den Chronica schiet er nie vele meer over.
Zyn mêest bekende werk is ''De viris illustribus'' en da is nen omvangryke verzoamelinge mé biografieën van beroemde mann gelyk keuningn, politici, generoals en dichters uut den Romeinschn en niet-Romeinschn (setoe Grieksche) geschiedenisse. Van 't werk is allêne 't dêel van de niet-Romeinsche bevelebbers bewoard gebleevn en ôok de biografie van zyn vriend Atticus en van Cato de Oude.

== Literaire betekenis ==
Nepos was nie gelêerd en y was ôok nie creatief. Der zaten vele foutn in zyn werk. Ma zyn bedoelinge was om zyn lezers een goed veroal te geevn. Zen werkn zyn, buutn den diene van Atticus, dus van nie veel historische weirde, moa ze woarn toch vo lange de mêest gebruukte boekn vo 't schole.

[[Categorie:Klassiekn tyd]]

[[bg:Корнелий Непот]]
[[cs:Cornelius Nepos]]
[[de:Cornelius Nepos]]
[[en:Cornelius Nepos]]
[[es:Cornelio Nepote]]
[[fi:Cornelius Nepos]]
[[fr:Cornélius Népos]]
[[hu:Cornelius Nepos]]
[[is:Cornelius Nepos]]
[[it:Cornelio Nepote]]
[[ja:コルネリウス・ネポス]]
[[la:Cornelius Nepos]]
[[nl:Cornelius Nepos]]
[[no:Cornelius Nepos]]
[[pl:Korneliusz Nepos]]
[[ru:Корнелий Непот]]
[[sh:Kornelije Nepot]]
[[sv:Cornelius Nepos]]
