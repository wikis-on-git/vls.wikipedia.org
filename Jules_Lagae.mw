[[Ofbeeldienge:RodenbachStandbeeld.jpg|thumb|<center> Beeld van Albrecht Rodenbach ip ’t  Pieter-De-Coninckpling in Roeseloare deur Jules Lagae]]
[[Ofbeeldienge:Arcades Cinquantenaire Quadrige Brabant.JPG|thumb|<center> Beeld van Jules Lagae en Thomas Vinçotte in het Jubelpark]]

'''Jules Lagae'''  ([[Roeseloare]],  [[15 moarte]]  [[1862]] – [[Brugge]] [[1931]]) was een [[West-Vloandern|West-Vlamsche]] beeldouwer.
==Leevn==
Jules Lagae was den derdn van acht joungns. Je krêeg zyn êerste ipleidinge in de kunst an d'academie van Roeseloare ounder Henri Horrie. Ost ’n veertien joar oud was gingt ’n werkn in e winkel in Roeseloare woa dat 'n lêerdege zoagn, kappn, ingeltjes en eilign beeldouwn vo biecht-en prikstoeln en ornamentn snyen. Deur da zyn talent ipgemerkt wierd kreegt ’n in 1880, met de steun van de stad en de provinsje, de keure vo zyn studies vôort te zettn in [[Brussel]] an d'Academie vo Schône Kunstn. 

J’et ton een ende in Brussel bluuvn weunn en je werktege êerst by [[Charles Van der Stappen]] en loater by Jef Lambeaux.
==Werk==
In 1888 oaldeget ie de prys van Rome. Je trok ton noar [[Itoalië]] en je blêef doa drie joar lank in [[Firenze]], woa dat ’n styf ounder den indruk kwam van [[Donatello]].

Je  kwam were uut Itoalië met e dêel werkn, lik ''de Boetelingen'', nu in 't Museum van [[Gent]] en ''Moeder en Kind'', da bekrôond wierd in München met de "grôte goudn êrepenninge".

Were in België makteget ie e hêel dêel beeldn:
*Standbeeld van [[Albrecht Rodenbach]] ip ’t Pieter-De-Coninckpling in Roeseloare
*Standbeeld van Van Beneden in [[Mecheln]]
*Standbeeld van Ledeganck in [[Eeklo]]
*Standbeeld van [[Guido Gezelle]] ip ’t Guido-Gezellepling in Brugge
*Borstbeeld van Guido Gezelle in den of van ’t [[Guido Gezellemuseum]] in Brugge
*Beeld van [[Maria van Bourgondië]] ip ’t muntpling in Brugge
*Groeningemonument in [[Kortryk]]
*Borstbeeld van Guido Gezelle an d' O.-L.-Vrouwekerke in Kortryk (1903)
*Beeld ''De vier generaties'' in de botaniekn of in Brussel
==Varia==
*An de [[stoatie van Roeseloare]] stoat er e monument ter êre van Jules Lagae
*In Roeseloare ist er ook e stroate noar em vernoemd
[[Ofbeeldienge:Guidogezelle.jpg|thumb|left|<center> Beeld van Guido Gezelle ip ’t Guido-Gezellepling in Brugge deur Jules Lagae]]

{{commonscat|Jules Lagae}}

[[Categorie:Beeldouwer]]

[[fr:Jules Lagae]]
[[pt:Jules Lagae]]
