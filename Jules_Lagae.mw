[[Ofbeeldienge:RodenbachStandbeeld.jpg|thumb|<center> Beeld van Albrecht Rodenbach ip ’t  Pieter-De-Coninckpling in Roeseloare. Jules Lagae]]
[[Ofbeeldienge:Arcades Cinquantenaire Quadrige Brabant.JPG|thumb|<center> Beeld van Jules Lagae en Thomas Vinçotte in het Jubelpark]]

'''Jules Lagae'''  ([[Roeseloare]],  [[15 moarte]]  [[1862]] – [[Brugge]] [[1931]]) was een [[West-Vloandern|West-Vlamsche]] beeldouwer.
==Leevn==
Jules Lagae was den derdn van acht joungns. Je kreeg zyn eerste ipleidinge in de kunst an de academie van Roeseloare onder Henri Horrie. Ost’n veertien joar oud was gingt’n werkn in een winkel in Roeseloare woa dat y leerde zoagn, kappn, ingeltjes en illign beeldouwn vo biecht-en preekstoeln en ornamentn snyen. Deur da zyn talent ipgemerkt wierd kreegt ’n in 1880, met de steun van de stad en de provincie, de keure vo zyn studies voort te zettn in [[Brussel]] an de Academie vo Schone Kunstn. 

J’èt ton een ende in Brussel bluuvn weunn en je werktege eerst by [[Charles Van der Stappen]] en loater by Jef Lambeaux.
==Werk==
In 1888 oaldeget y de prys van Rome. Je trok ton noar [[Itoalië]] en je bleef doa drie joar lank in [[Firenze]], woa dat ’n styf onder den indruk kwam van [[Donatello]].

Je  kwam were uut Itoalië met een deel werkn, lik ''de Boetelingen'', nu in 't Museum van [[Gent]] en ''Moeder en Kind'', da bekroond wierd in München met de "grote goudn erepenninge".

Were in België makteget y een heel deel beeldn:
*Standbeeld van [[Albrecht Rodenbach]] ip ’t Pieter-De-Coninckpling in [[Roeseloare]]
*Standbeeld van Van Beneden in [[Mecheln]]
*Standbeeld van Ledeganck in [[Eeklo]]
*Standbeeld van [[Guido Gezelle]] ip ’t Guido-Gezellepling in Brugge
*Borstbeeld van Guido Gezelle in den of van ’t Guido Gezellemuseum in Brugge
*Beeld van [[Maria van Bourgondië]] ip ’t muntpling in Brugge
*Groeningemonument in [[Kortryk]]
*Borstbeeld van Guido Gezelle an de O.-L.-Vrouwekerke in Kortryk (1903)
*Beeld ''De vier generaties'' in de botaniekn of in Brussel
==Varia==
*An de [[stoatie van Roeseloare]] stoat er een monument ter êre van Jules Lagae
*In Roeseloare ist er ook een stroate noar em vernoemd
[[Ofbeeldienge:Guidogezelle.jpg|thumb|left|<center> Beeld van Guido Gezelle ip ’t Guido-Gezellepling in Brugge. Jules Lagae]]
[[Categorie:Beeldouwer]]
[[pt:Jules Lagae]]
