{{Taxobox
|afbeelding=Wild turkey eastern us.jpg
|afbeeldingtekst=Wilde Amerikoansche kalkoen
|rijk=[[Animalia]] (Beestn)
|stam=[[Chordata]] (Chordabeestn)
|klasse=[[Aves]] (Veugels)
|orde=[[Galliformes]] (Hoenderveugels)
|familie=[[Meleagrididae]] (Kalkoenn)
|geslacht=[[Meleagris]]
|w-naam=Meleagris gallopavo
|auteur=[[Carolus Linnaeus]]
|datum=1758
}}
De '''kalkoen''' (''Meleagris gallopavo'') is e veugel uut de familie van de oenderachtign lik da ’t [[Enne|kiekn]] dat ook is.
==Kenmerkn==
Kalkoenn èn ’n blote rooë kop mè lelln an weersekantn van under bek. Ze moakn e specioal geluud.
==Benoaminge==
Ons woord ''kalkoen'' is e soamntrekkinge van ''Calcut-hoen''. Calcut ligt in Zudelik Indië. In de Scandinoavische landn gebruukn ze ’t zelfste woord. De Fransche noame verwyst ook nor Indië. ’t Fransche dinde of dindon komt van poule d’ Inde (kiekn van Indië). Mor in ’t Ingels noemn ze ‘t ''turkey'' en in Portugal ''peru''.
==Oorsproung==
Kalkoenn zyn oenders die à-peu-près elf miljoen joar geleeën evolueerdn nor e zelfstandige soorte, los van andere die nu kiekns of patryzn noemn. ’t Zelfste lik dan de vooristorische Azioatn en Europeoann kiekns begostn t’ oudn als uusdier, deeën d’ Indioann van Middn-Amerika da mè kalkoenn. D’Azteekn en de Maya’s woarn zot van die beestn vor under schone steirtpluumn en under goe vlees en eiers.
==Noar Europa==
Dn eestn Europeoan die e kalkoen zag was Christoffel Columbus. Je landde in 1492 in Amerika moa je peisde dat ‘n in Indië was. Je noemde de grote veugel dat ’n nog noois gezien aad ''tuka'', ’t woord dan de Zuud-Indische Tamils gebruuktn vo pauw. Amerika wierd lange West-Indië genoemd. Vandoar de connectie tusschn Indië en de kalkoen.

In 1519 veroverde de Spanjoard Hendando Cortès Mexico. Je leerde doa kalkoen eetn en zond 'n deel levende veugels no Spanje. Ook de Portugeezn leerdn de kalkoen kenn moa ze peisdn verkeerdelik dan ze van de Inca's kwoamn. Vandoar de noame ''peru'' in 't Portugees. 

In 1530 zondn Ingelsche commercantn van uut ’t Middellands Zeegebied (ton onder ’t Ottomoanse ryk) kalkoenn nor under land. Doadeure wierdn die commercantn Turkn genoemd en loater ook under veugels. Azo kwoamn ze an de noame ''turkey''.

In 't begun van de 17e eeuwe trok d'r 'n groep Ingelsche religieuze separatistn, de ''Pilgrim Fathers'' no Noord-Amerika. Ze noamn kalkoenn mee moa zoagn dat 'r doa 'n grote wilde soorte bestond nl. de ''wild turkey'' of ''agriocharis ocellata''. In de US en Canada wordt die soorte taditioneel geetn mè Thanksgivingday, under nationale feestdag.

Achter de [[Twidde Weireldoorloge]] zyn m’ ier ook onder invloed van d’ Ingelsche en d’ Amerikoann gevulde kalkoen begunn eetn mè [[kestdag]].

[[Categorie: Oene]]

[[ar:دجاج رومي]]
[[da:Kalkun]]
[[en:Wild Turkey]]
[[eo:Meleagro]]
[[es:Meleagris]]
[[fi:Kalkkuna]]
[[fr:dinde]]
[[io:Dindo]]
[[it:Tacchino]]
[[nds:Puter]]
[[nl:Kalkoen]]
[[pdc:Welschhinkel]]
[[pl:Indykowate]]
[[pt:Peru (ave)]]
[[sv:Kalkon]]
[[tr:Hindi]]
