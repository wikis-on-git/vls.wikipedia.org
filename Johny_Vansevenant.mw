'''Johny Vansevenant''' ([[Roeseloare]], [[13 juli]] [[1958]]) is een [[West-Vloandern|Westvlamschn]] [[VRT]]-journalist, die nu in [[Gent]] weunt.

Je studeerdege Germoansche toaln an den universiteit van Gent. Achter z’n legerdienst in 1980 dêed ’n verschillige interims in ’t middelboar ounderwys. Vanof 1984 gaft ’n Nederlandsche lesse an Franstoalige ambtenoarn in [[Brussel]]. Je combineerdege ’t ounderwys me reportagewerk by de gewestelike radio-omroep West-Vloandern. In januoari 1988 gingt ’n werkn by de radionieuwsdienst. 

Sedert 1990 volgt ’n de Belgische politiek vo de VRT en je werkt nu ôok by de televisie  ols interviewer in ''De Zevende Dag''.

Johny Vansevenant is ossan bezeetn gewist van de velokoers uut de joarn '60 en '70 en je wos surtout fan van [[Eddy Merckx]]. Je wos gefascineerd deur de wielerverslaggevinge van Jan Wauters en Marc Stassijns. 

T’hope me  Patrick Cornillie van ’t [[Nationaal Wielermuseum]] in Roeselare et ’n een boek geschreven: ''De mannen achter Merckx'', woarin dat er een hêel dêel ploegmoats vertelln over Merckx ols renner én ols mens, met 500 unieke foto’s.

[[Categorie: West-Vlamsche TV-presentator|Vansevenant, Johny]]
[[Categorie: West-Vlamsche radio-presentator|Vansevenant, Johny]]
[[Categorie: West-Vlamsche journalist|Vansevenant, Johny]]
[[Categorie: Roeseloare|Vansevenant, Johny]]
