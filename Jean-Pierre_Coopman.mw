'''Jean-Pierre Coopman''' (°[[Iengelmunstr]], [[11 juli]] [[1942]]) wos e [[bokser]] by de zwoargewichtn.

==Jeugd==
Jean-Pierre Coopmans voader gink dôod toen da Jean-Pierre zeevn joar wos. Ze moeder gink goa werkn in de fabrieke en de joens moestn mèi-elpn op e boerdery. Loater wos Jean-Pierre stêenkapper. 

==Vroege carrière==
* Coopman smôorde lik e ketter en e dèi ni vele a sport. Op ze 25ste (in 1967) begost 'n te boksen. [[Gilbert Monteyne]], Belgs amateurkampioen by de zwoargewichtn, wos zyn êestn trainer. 
* De weuge na de top kwam mè ze manager Charles De Jaegher. Vôorn da 'n 't goed e wel wist, stoeg Jean-Pierre in 1976 nummer [[15 (getal)|15]] op de weireldranglyste. Op da moment zocht [[Muhammad Ali]] e gemakkelikkn tegenstander, want en ad juste zwoar evochtn tegen [[Joe Frazier]].

==Coopman tegen Ali==
Iederêen lachte mè Coopman. De pers noemde nem ''De Leeuw van Vloandern'', moa Ali zei ol lachend da Coopman ''a sweet little pussycat'' wos. D'n êeste kêe da Coopman en Ali makoar zaagn, vieln ze in mekoars armes en gaf Coopman Ali e koppel piepers. 

De match wos op 20 februari 1976 in San Juan, Puerto Rico. Ze deurde [[5 (getal)|vuuf]] roundn (14' 46"). Coopman kwam t'r ni an te passe. Ali wos ol over zyn oogtepunt moa wos nog ossan e superieurn bokser. Coopman wos zo slim om nem te loatn voalln in de plekke van nem te loatn ofslachtn in een rounde of [[10 (getal)|tiene]].

==Loater==
* Coopman verdiende vele geld mi ze match. E stak et in e café in [[Roeseloare]] (Taverne San Juan), moa da gink overkop. 
* In tegenstellieng tout ander boksers die tegen Ali gevochtn addn, e Coopman loater nog schône dingn loatn zien. En is zefs nog [[Europa|Europees]] Kampioen gekomn in 1977 achter e kamp teegn de Spanjoard Urtain in 't Sportpaleis in Antwerpen. 

* Coopman stopt zyn carrière in 1980.
* E makt nu schilderyen en têkeniengn va boksers e kampn.
 Iddern dag stoat 'n nog in de rienk.


[[Categorie:West-Vlamsche bokser|Coopman, Jean-Pierre]]
