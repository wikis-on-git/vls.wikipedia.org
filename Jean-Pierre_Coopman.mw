'''Jean-Pierre Coopman''' (°[[Iengelmunstr]], [[11 juli]] [[1942]]) wos e [[bokser]] bie de zwoargewichtn.

==Jeugd==
Jean-Pierre Coopmans voader ging dôod toen da Jean-Pierre 7 joar wos. Ze moeder gink goa werk'n in de fabrieke, en de joens moest'n mèi-elpn op e boerderie. Loater wos Jean-Pierre stêenkapper. 

==Vroege carrière==
* Coopman smôorde lik e ketter, en e dèj ni vele a sport. Op ze 25ste (in 1967) begost'n te boksen. [[Gilbert Monteyne]], Belgs amateurkampioen bie de zwoargewicht'n wos zen êest'n trainer. 
* De weuge na de top kwam mè ze manager Karel De Jager. Vôorn da 'n 't goed e wel wist, stoeg Jean-Pierre in 1976 nummer 15 op de weireldranglieste. Op da moment zocht Muhammed Ali e makkelikn tegenstander, want en ad juste zwoar evocht'n tegen [[Joe Frazier]].

==Coopman tegen Ali==
Iederêen lachte mè Coopman. De pers noemde nem ''De Leeuw van Vloandern'', moa Ali zei ol lachend da Coopman ''a sweet little pussycat'' wos. D'n êeste kêe da Coopman en Ali makoar zag'n, vieln ze in mekoars armes. 
De match wos op 20 februari 1976 in Puerto Rico. Ze deurde 5 roen' (14' 46"). Coopman kwam t'r ni an te passe e wos zo slim om nem te loat'n voaln in de plekke van nem te loaten ofslacht'n in een roende of 10.

==Loater==
* Coopman verdiende vele geld mè ze match. E stak het in e café in [[Roeseloare]], moa da ging overkop. 
* In tegenstelling toet ander boksers die tegen Ali gevocht'n addn, e Coopman loater nog schône dingn loat'n zien. En is zefs nog Europees Kampioen gekom'n.
* Coopman makt nu schilderien va boksers.


[[Categorie:Belgische bokser|Coopman, Jean-Pierre]]
