'''Jean-Pierre Coopman''' (°[[Iengelmunstr]], [[11 juli]] [[1942]]) wos e [[bokser]] by de zwoargewichtn.

==Jeugd==
Jean-Pierre Coopmans voader ging dôod toen da Jean-Pierre zeevn joar wos. Ze moeder gink goa werk'n in de fabrieke, en de joens moestn mèi-elpn op e boerdery. Loater wos Jean-Pierre stêenkapper. 

==Vroege carrière==
* Coopman smôorde lyk e ketter, en e dèj ni vele a sport. Op ze 25ste (in 1967) begostn te boksen. [[Gilbert Monteyne]], Belgs amateurkampioen bie de zwoargewichtn wos zen êestn trainer. 
* De weuge na de top kwam mè ze manager Karel De Jager. Vôorn da 'n 't goed e wel wist, stoeg Jean-Pierre in 1976 nummer 15 op de weireldranglyste. Op da moment zocht [[Muhammad Ali]] e makkelykn tegenstander, want en ad juste zwoar evochtn tegen [[Joe Frazier]].

==Coopman tegen Ali==
Iederêen lachte mè Coopman. De pers noemde nem ''De Leeuw van Vloandern'', moa Ali zei ol lachend da Coopman ''a sweet little pussycat'' wos. D'n êeste kêe da Coopman en Ali makoar zag'n, vieln ze in mekoars armes. 

De match wos op 20 februari 1976 in Puerto Rico. Ze deurde vuuf roen' (14' 46"). Coopman kwam t'r ni an te passe e wos zo slim om nem te loatn voaln in de plekke van nem te loatn ofslachtn in een roende of 10.

==Loater==
* Coopman verdiende vele geld mè ze match. E stak het in e café in [[Roeseloare]], moa da ging overkop. 
* In tegenstellieng toet ander boksers die tegen Ali gevochtn addn, e Coopman loater nog schône dingn loatn zien. En is zefs nog Europees Kampioen gekom'n.
* Coopman makt nu schilderyn va boksers.


[[Categorie:Belgische bokser|Coopman, Jean-Pierre]]
