'''Jean-Pierre Coopman''' (°[[Iengelmunstr]], [[11 juli]] [[1942]]) wos e [[bokser]] by de zwoargewichtn.

==Jeugd==
Jean-Pierre Coopmans voader gink dôod toen da Jean-Pierre zeevn joar wos. Ze moeder gink goa werkn in de fabrieke en de joens moestn mèi-elpn op e boerdery. Loater wos Jean-Pierre stêenkapper. 

==Vroege carrière==
* Coopman smôorde lik e ketter en e dèi ni vele a sport. Op ze 25ste (in 1967) begost 'n te boksen. [[Gilbert Monteyne]], Belgs amateurkampioen by de zwoargewichtn, wos zyn êestn trainer. 
* De weuge na de top kwam mè ze manager Karel De Jager. Vôorn da 'n 't goed e wel wist, stoeg Jean-Pierre in 1976 nummer [[15 (getal)|15]] op de weireldranglyste. Op da moment zocht [[Muhammad Ali]] e gemakkelikkn tegenstander, want en ad juste zwoar evochtn tegen [[Joe Frazier]].

==Coopman tegen Ali==
Iederêen lachte mè Coopman. De pers noemde nem ''De Leeuw van Vloandern'', moa Ali zei ol lachend da Coopman ''a sweet little pussycat'' wos. D'n êeste kêe da Coopman en Ali makoar zaagn, vieln ze in mekoars armes. 

De match wos op 20 februari 1976 in Puerto Rico. Ze deurde [[5 (getal)|vuuf]] roenn (14' 46"). Coopman kwam t'r ni an te passe e wos zo slim om nem te loatn voalln in de plekke van nem te loatn ofslachtn in een rounde of [[10 (getal)|tiene]].

==Loater==
* Coopman verdiende vele geld mè ze match. E stak et in e café in [[Roeseloare]] (de Beurze), moa da gink overkop. 
* In tegenstellieng tout ander boksers die tegen Ali gevochtn addn, e Coopman loater nog schône dingn loatn zien. En is zefs nog [[Europa|Europees]] Kampioen gekomn.
* Coopman makt nu schilderyen va boksers.


[[Categorie:West-Vlamsche bokser|Coopman, Jean-Pierre]]
