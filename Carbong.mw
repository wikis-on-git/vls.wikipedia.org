'''Carbon''' ''(AN: koolstof)'' es een element van de [[tabelle van Mendeljev]]. Tstot in de 14ste [[groep (chemie)|groep]] en in de twidde [[periode (chemie)|periode]], en 't ed [[atoomnummer]] 6. In chemische formules wordt et weregegeven deur '''C'''. Et woord carbon wor ôok gebrukt vo de stoffe die e miengelieng is tusschen [[carbonvezels]] en [[kunsthars]].


==Ipbouw==
Et carbonatoom bestoat in de regel ut 6 [[proton|protoonn]], 6 [[elektroonn]], en 6 [[neutroonn]]. 98,9% van alle koolstof ip eirde bestot ut et zogenoamde <sup>12</sup>C-[[isotoop]]. 1,1% bestoat ut <sup>13</sup>C, en [[sporenelement|sporenelementen]] van <sup>14</sup>C (zie ôok [[massagetal]]). [[Neutroal (chemie)|Neutroal]] carbon ed 1s<sup>2</sup>2s<sup>2</sup>2p<sup>2</sup> als [[elektronenconfiguroatie]].

==Belang==
Carbon is vooral belangeriek als de basis van al et leven da wieder kenn. Een organische molecule is per definitie intje die roend e koolstofatoom opgebouwd is, en de reden da carbon ier ideaal voen is is want da et alle [[oxidatietoestann]] tusschen -4 en 4 kat annimn, en me zeneigen ku bienden. 't Ed ook de mogelijkeid voen energetisch hêel stabiele molecuuln te maken, lik de [[aromaten]] die vele vorekomn in uus lichaam. 't Komt praktisch assan voor in [[covalente]] biendiengn voor, en in de praktyk gebeurt da me oender andere [[zuurstof|O]], [[woaterstof|H]], [[stikstof|N]], en [[zwoavel|S]]; vaneigens komn der ook andere biendiengn voor, mo in levende organismen zyn dee de belangeriekste.

Carbon komt ook voor in andere toepassiengn, lik [[crayon|crayons]] en ook geweune [[potlood|potloodn]]. Et [[grafiet]] in e potlood bestoat ut zuver carbon. Zuver carbon komt echter ni allene voren in potloodn, we vienden da ôok in [[diamant]], [[fullereenn]], en tbelooft ook schone toepassiengn te kunn ein in de [[nanotechnologie]].

[[polymeer|Polymeern]] zin stofn die bestoan ut een eralienge van gèèsan etzelfste basisbouwbloksje of e klèène variatie dervan. In uus lichaam zyn de belangriekste dergelikke polymeern [[DNA]], [[eiwit|eiwitn]], [[suker|sukers]], en [[lipide|vetn of lipiden]]. In de [[anorganische chemie]] bestoan der echter ôok maniern vo polymeern te gebruukn: azo en we diengn lik [[plastiek]], [[vinyl]], [[kajtsjoe]], en nog vele mêer.

Nog e stiefbelangrieke toepassieng viendn we in de [[archeologie]], mo ton wel ni direct op vlak van [[molecule|molecuuln]] en biendiengn. [[Koolstof-14 daterienge]] gebrukt de [[halfwoardetyd]] van radioactief <sup>14</sup>C voen te bepaaln oe oed da een organisch twa is. Der wordt noamelik veroendersteld da der e constante verhouding is van radioactief carbon en ni-radioactief carbon in heel de wereld. Utgoande doavan kunn ze, deur et gehalte <sup>14</sup>C in je stale, terugreeknn no wanneer da je [[plante]], [[mens]], [[bacterie]], ... gestorven is (en zodoende gestopt is met koolstof op te nimn).

Voorts komt der vele van uzze [[energie]] ut koolstofbiendiengn. [[Petrol]], [[glucose]] (tgèèn die in vele [[organisme|organismen]] de boasisbron is van energie), en [[methoan]] (of [[butoan]] of [[propoan]]) zin allemaal gebaseerd ip carbon.

Ten latste ist et ook nog weird voen te vermelden da sommige [[oxide|carbonoxiden]] e speciale rolle en: CO<sub>2</sub> wordt gezien als de voornoamste oorzake van [[global warming]], [[carbonzuur|H<sub>2</sub>CO<sub>3</sub><sup>-</sup>]] is e belangrieke [[buffer (chemie)|buffer]] in uus [[bloed]], en [[Koolstofmonoxide|CO]] kenn we allemalle van et gevoar vo vergiftigieng da da creëert.

{{beg}}
