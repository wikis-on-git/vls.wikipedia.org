De '''Abdy van Zeevnkerkn''', oftewel ôok de Sint-Andriesabdy genoemd, is 't geestelikke centrum van Sint-Andries en van in feite de gansn oemgevink round [[Sint-Andries]] ([[Brugge]]).

== Den oeden abdy ==
De stichtienk van d'abdy vound ploats in de vroege [[Middelêeuwn]].  't Charter werd getêkend ip 22 februari 1100 en werd deur den [[Groaf van Vloanderen]] in juni van dazelfste joar oundertekend. Ze aan besloten vo under abdy te stichten ip de platse van den udige parochiekerke van [[Sint-Andries]] en Sint-Anna. D'eerste monnikn kwaamn der ip 17 augustus 1117 weunn. In 1188 werd den abdy ounafankelik van de moederabdy.  In de 14e eeuw brak ter e periode van groten welvoart an vo den abdy, die grounden en inkomsten kreeg. In 1240 werd het kerkgebouw, achter e langen ruze tusschn de paster van de paroche en d'abdy deur e meure in tweje verdild. In 1350 werd e stuk ground verkocht worip dat 't latere Sint-Anna-ter-Woestyne kartuzersklooster zoe komn.

In den twidden elfte van de 15e eeuwe ad den abdy grote schoade ipgelopen achter de bezettink deur de [[Duutsland|Duutse]] landsknechtn.

In 1521 brochtn [[Keizer Koarel V]] en ze broere [[Ferdinand I vant Heilige Roomsche Riek|Ferdinand]] e bezoek an d'abdy en weundegen ze de [[vespers]] by, e recente meurschilderienk erinnert aan dien gebeurtenisse.

In de 16e eeuw bereikte d'abdy e diêptepunt. Achter de vortdeurende verwoestiengn en plunderiengn blêevn ter uutendelik nog 4 monnikn over.

In de 17e eeuw werd de abdy e bitje opgekalefoaterd, mo de constante oorlogen, en de liggienk van d'abdy bûten de meuren van [[Brugge]] lieten opnieuw under sporen achter, en d'abdy werd zwoar geschoenden.

Den abdy was echter gelik zovele abdyen verwoest ten tyde van de [[Fransche Revolûse]], just de 16e eeuwsche toren bleeft over. Dêen stoat er, achter een groundige restauratiebeurt, nog alsan en is in de udige parochiekerke gintegreerd.

== De nieuwn abdy ==
Ounderd joar derachter (1898) was 't er e Benedictynder uut Maredsous die e nieuwen gemêenschap stichtige by den oeden abdy.  De neoromaansche-Byzantynsche abdykerke uut 1899-1900 êet [[7 (getal)|zeevn]] kapelln in verschillende styln, ze doen e bitje peisen an de zeven grôote basiliekn van [[Rome]].
Sins 1910 ist er een abdyschole verboendn aan d'abdy.  De joeners van de famille van de Keunink van België goan doar ounder andere ol generoates langk nor 't schole.

==De liggienk==

Den abdy ligt in e gebied met vele busschn langs de weg van [[Brugge]] nor [[Zillegem]] en [[Toeroet]], 't gebied van Zeevnkerkn omsloat tegenweurdig 50 [[ectoare|ectoarn]] bus.

===Adres===

:Sint-Andriesabdij Zevenkerken
:Zevenkerken, 4 
:8200 Sint-Andries Brugge 

==Abten==
*Michel Coune o.s.b. (1976 - 1984)
*Paul Standaert o.s.b. (1984 - 2005)
*René Fobe o.s.b. (2005 - )

== Externe koppelienge==
* [http://www.sint-andriesabdij.org De site van d'Abdy van Zeevnkerkn]

[[Categorie:Abdy in West-Vloandern|Zeevnkerkn]]
[[Categorie:Brugge]]

[[nl:Sint-Andriesabdij (Brugge)]]
