'''Vandemoortele''' es een bedryf uut [[Yzegem]] die em bezigoudt me [[voedienge]], mêer bepoald [[soja]]productn, diepvries productn voo de bakkery en [[margarine]] en [[vet]]tn.

==Geschiedenisse==
Vandemoortele es in [[1899]] ipgericht deur Constant en Adhémar Vandemoortele, voader en zeune. Ze moakn [[veevoer]] op boasis va [[lynzoad]] en [[kôolzoad]]. In [[1912]] pakkn Adhémar en Edgard de fabrieke over.

In [[1936]] goan ze over tot et moakn va toafelolie deurda ze een êeste [[raffinadery]] in gebruuk pakkn. Ze groein rap tot een belangryke producent va oliën in [[België]], woar da ze 20% van de productie in andn  ein kort vôor de [[twêede Weireldoorloge]]. Ze kôopn ôok ee nieuwe installoatie voo et ardn va oliën en voo't extraheern va olieoudende zoadn.

Achter de twêede weireldoorloge pakkn ze de droad were ip, en groein uut tot nen speler ip Europese schoale ip het gebied va olie, margarine, vettn, [[mayonaise]], bakkery en sojaproductn. In [[1947]] koomn ze me olie in flessn ip de markt. Ze begunn udder ôok ip te splitsn: in [[1955]] Metro (doet et vervoer voo de groep), in [[1978]] NV Vamix (productie van bakkeryproductn), in [[1980]] NV Alpro, die em richt ip soja productn en in [[1989]] noo [[Wevelgem]] veruusd.

Ze groein ôok deur overnoames te doen: in [[1951]] Albers uut [[Lier]], woardeure da Vandemoortele udder in de margarine stort, in [[1969]] de margarinefabrieke Meyer Lippinghausen uut [[Duutsland]] en in [[1989]] de NV Vleminckx uut [[Herent]], woar da ze mayonaise moakn. De groei in Europa komt deur overnoames va verschillende concurrentn in [[Vrankryk]], Duutsland, Zuud- en Ôost-Europa. In [[1991]] bouwn ze een fabriek in [[Iengeland]], en loater komt er doar nog een twêede by ([[1999]]). Vanof [[1998]] weird Vandemoortele ipgesplitst in drie ofdêliengn en goan ze vôort me overnoames in België, [[Olland]], [[Itoalië]], [[Spanje]] en Vrankryk.

==Vandemoortele de dag va vandoage==
Vandoage zyn der drie divisies:
*Diepvries bakkeryproductn: doarin moakn ze ounder andere brôodspecialiteitn, Amerikoanse productn, Viennoiserie en Patisserie, ollemoale voo den diepvries
*Margarines en vettn: productn die vôorol bedoeld zyn voo de professioneeln, moar ôok consumenteproductn gelyk Alpro en Vitelma.
*Sojaproducten: ounder andere Alpro Soya en Provamel  

Der weirk'n 3200 minsn in twoalf [[Europa|Europese]] landn. In [[2005]] oan ze nen omzet va 857 miljoen [[Euro]].

==Externe koppelienge==
[http://www.vandemoortele.com Officieeln website]

[[Categorie:Voedingsindustrie]]
[[Categorie:Yzegem]]
