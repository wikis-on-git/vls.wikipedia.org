De '''Kluusberg''' (Nederlands: ''Kluisberg'', Frans: ''Mont de l'Enlus'') of kortweg de '''Kluus''' es nen berg in 't [[interfluvium]] van de [[Schelde]] en de [[Dender]] en es geleegn in de [[Vlamsche Ardenn]].  De grenze tussn de [[Vloandern|Vloanders]] en de [[Wallonië|Woaln]] lopt van tweisn over de Kluusberg, die vo 'n eld in de Vlamsche fusiegemêente [[Kluusbergn]] en vo 'n andern eld in de Woalse fusiegemêente [[Mont de l'Enclus (gemêente)|Mont de l'Enclus]] ligt.

=='t Kluusbus en recreoatie==
De Kluusberg es verre hêel begroeid met beuknbus ('t Kluusbus).  Der is een provincioal domein ''Kluisbos'' met een open zwembad (3 verwarmde openluchtboadn en ne springtoorn) en o de westkant zyn der nogol wa horecazoakn vo de wandeleirs en fietsers.  Centroal in 't bus ligt de taverne "De vierschaer", ip de plekke woadat vroeger de [[vierschaar]] wos gelegen.

==In de koerse==
{{Heuvel wielrennen|afbeelding=
|naam = Kluusberg (Fransche kant)
|top = 93
|locatie = [[Vlamse Ardenn]]
|startplaats = Orroir
|hoogteverschil = 63
|lengte = 1.025
|stijgingspercentage = 6,1
|steilstekilometer = 12
|bestroatienge=asfalt
}}{{Heuvel wielrennen|afbeelding=
|naam = Kluusberg (Vlamsche kant)
|top = 93
|locatie = [[Vlamse Ardenn]]
|startplaats = Ruien
|hoogteverschil = 66
|lengte = 1.100
|stijgingspercentage = 6
|steilstekilometer = 11
|bestroatienge=asfalt
}}
De Kluusberg es ôok een begrip in de [[Velokoerse|koerse]], surtout van uut de [[Rounde van Vloandern]], woarin dat ie ol vele es "gedoan".

Ge kunt de Kluusberg van o weerskantn ipryen, van de Vlamsche kant (vanuut [[Ruien]]: ''Buissestroate, Bergstroate'') en vanuut de Franse kant (vanuut [[Orroir]]: via de ''Rue de la Montagne'' en de ''Enclus de haut'').  Der zyn nog twêe minder gekende maniern: e variant ip de beklimmienge langs de Vlamsche kant (langs de ''Boskouter'' in plekke van de ''Bergstroate'') en e Fransche beklimmienge vanuut het gehuchtje Renard tussen Orroir en Amougies.

In de [[Rounde van Vloandern|ronde]] doen ze mêestol de beklimmienge langs de Vlamsche kant (de coureurs komn ton van [[Oudenaarde]]), woarachter dan ze de Kluus no beneen ryen langs de Fransche kant om ton de [[Knokteberg]] te doen.

Ook in de [[Omloop Het Volk]] en in Kuurne-Brussel-Kuurne ryen ze soms langs de Kluusberg.  In Gent-Wevelgem ein z'em ol 6 kêers gedoan: vier kêers langs de Fransche kant (1935, 1954-1956), twêe kêers langst de Vlamse kant (1960, 1977).

{{Heuvel wielrennen|afbeelding=
|naam = Kluusberg (Renard)
|top = 98
|locatie = [[Vlamse Ardenn]]
|startplaats = [[Orroir]]
|hoogteverschil = 73
|lengte = 1.500
|stijgingspercentage = 4,7
|steilstekilometer = 10
|bestroatienge=asfalt
}}{{Heuvel wielrennen|afbeelding=
|naam = Kluusberg (Boskouter)
|top = 140
|locatie = [[Vlamse Ardenn]]
|startplaats = [[Ruien]]
|hoogteverschil = 112
|lengte = 1.700
|stijgingspercentage = 6,0
|steilstekilometer = 21
|bestroatienge=asfalt
}}

[[Categorie:Rounde van Vloandern]]
[[categorie:Beklimmienge in de Vlamsche Ardenn]]
[[Categorie:Geografie van België]]

[[nl:Kluisberg]]
