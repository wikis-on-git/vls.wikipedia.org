{{Dynastie|
| ploatje = [[Ofbeeldienge:Nicolas Neufchâtel 002.jpg|200px|Maximilian II]]
| noame = Maximiliaan II
| leevn =[[1527]]-[[1576]]
| functie1 = [[Ofbeeldienge:Banner of the Holy Roman Emperor (after 1400).svg|35px|left]] [[Hillig Rôoms Ryk| Keizer van et HRR]]
| periode1 =[[1564]]-[[1576]]
| vôorganger1 = [[Ferdinand I van et Illig Rôoms Ryk| Ferdinand I]]
| ipvolger1 = Rudolf II 
| functie2 = [[Ofbeeldienge:Flag of Austria.svg|25px|left]] Aartshertog van Oostnryk
| periode2 = [[1564]]-[[1576]]
| vôorganger2 = [[Ferdinand I van et Illig Rôoms Ryk|Ferdinand I]]
| ipvolger2 = Rudolf II
| functie3 = Keunink van Hongareye en Boheemn
| periode3 = [[1564]] - [[1576]]
| vôorganger3 = [[Ferdinand I van et Illig Rôoms Ryk|Ferdinand I]]
| ipvolger3 = Rudolf II
| voader = [[Ferdinand I van et Illig Rôoms Ryk|Ferdinand I]]
| moeder = Anna van Boheemn
}}

'''Maximiliaan II''' (Weenn, [[31 juli]] [[1527]] - Regensburg, [[12 oktober]] [[1576]]), was keunink van Hongareye en Boheemn, aartshertog van Oostnryk en keizer van et [[Hillig Rôoms Ryk]].

==Zyn jeugd==
Maximiliaan is geboorn in Weenn en je was den oudste zeune van keizer [[Ferdinand I van et Illig Rôoms Ryk|Ferdinand I]], de broere van [[Karel V van et Illig Rôoms Ryk|Karel V]]. Zyn moeder was Anna van Boheemn en Hongareye, de dochter van keunink Ladislaus II van Boheemn en Hongareye. 
Zyn kienderjoarn brocht ’n deure by z’n ouders in Innsbruck, woa dat ’n Tirools lêerde klappn. 

An z’n zeevntien joar liet z’n nounkel keizer Karel V em no Spanje kommn vo z’n êeste politieke en militaire ervoaringn ip te doen.

In september 1548 trouwdegt ie in Valladolid me z’n nichte Maria van Spanje, dochter van Karel V en je mocht van ton z’n schôonvoader in Spanje verteegnwoordign. 
[[Ofbeeldienge:William_Scrots_001.jpg|thumb|200px|left|De joungn aartshertog Maximiliaan]]
In december 1550 keerdegt ie were no Duutsland vo mee te doen an de besprekiengn over d’ipvolgienge. 

Karel V ha gewild da z’n zeune [[Filips II van Spanje|Filips II]] (loater keunink van Spanje) em zoudt ipvolgn ols keizer, mo z’n broere Ferdinand I, die ol angeduud was vo die functie, en Maximiliaan woarn teegn da voorstel. Da zorgde vor e serieus conflict tusschn de twi takkn van de Habsburgsche familie. In 1552 is Maximiliaan zelfs ziek gewist achter dan z’em vergif gegeevn han.

==Zyn loater leevn==
Maximiliaan vestigdeg’ hem in Weenn woa dat ’n hem surtout bezig hield me de regerienge over de Oostnryksche gebiedn en under verdedigienge teegn de Turkn van ’t Ottomoans Ryk.
Maximiliaan regeerdege binst de Luthersche hervormingn en je luusterde no d’argumentn van de protestantn. Teegn de gouste van z’n voader liet ‘n Luthersche prekers, adviseurs, dokteurs en weetnschappers kommn no z’n hof en je rakte bevriend me de Luthersche preker Sebastian Pfauser. O z’n voader Ferdinand I in 1558 keizer wierd most ‘n beloovn an paus Paulus IV da z’n zeune hem ollêne mo gienk ipvolgn ot ’n hem hield an ‘t officieel geloof van Rome. 

Den vêertienstn meie 1562 wierd ’n tout keunink van Boheemn gekrôond in Praag, en den vierentwientigstn november van ’t zelfste joar tout Rôoms-Duuts keunink in Frankfurt, achter dat ‘n publiekelik verkloarde dat ’n hem ossan gienk houdn an ‘t katholiek geloof. In 1563 volgde z’n krônienge tout keunink van Hongareye en o z’n voader stierf in juli 1564 volgdegt ie hem ip ols keizer van ’t Hillig Rôoms Ryk en de keuninkrykn Hongareye en Boheemn.

In 1566 was de Turkschn oorloge were herbegost. Maximiliaan wilde liever vrede, mo je was verplicht van de grenzn van de christelikke weireld te verdedign, en de Turkn zettegn druk ip z’n keizerryk en surtout ip Weenn. Maximiliaan kwam of met e grôot leger vo z’n gebiedn te verdedign. In 1568 kwoamn ze uuteindelik tout ’n overêenkomste. ’t Vredesverdrag, da Ferdinand I binst zyn regerienge geslootn had me Süleyman I, deur joarliks 30.000 dukoatn te betoaln, wierd verlengd.

De reloatie tusschn Maximiliaan en Filips II was nu stilletjes an verbeterd. Filips’ zeune Don Carlos was gestorvn en da makte de weg were oopn vo Maximiliaan of êen van z’n zeuns, vo de Spoansche trône te kunn ipvolgn. Doarom probeerdegt ie zo vele meugelik van goed te stoan me Filips en je gaf mêer en mêer toe ip gebied van godsdienst. 

In 1570 trouwde Filips II me Maximiliaans oudste dochter Anna van Oostnryk. Ze was z’n vierde vrouwe. Under zeune [[Filips III van Spanje|Filips III]] is loater keunink van Spanje gewordn. 

==Vrouwe en jounges==
Den dertienstn september 1548 trouwde Maximiliaan me z’n nichte Maria van Spanje. Z’han neegn zeuns en zes dochters:
*Anna van Oostnryk (1549-1580), trouwde me [[Filips II van Spanje|Filips II]] en was de moeder van [[Filips III van Spanje|Filips III]]
*Ferdinand van Oostnryk (1551-1552)
*Rudolf II (1552-1612),  keizer van et [[Hillig Rôoms Ryk]]
*Aartshertog  [[Ernst van Oostnryk]] (1553-1595), [[Landvoogd van de Nederlandn]]
*Elisabeth van Habsburg (1554-1592), trouwde me Karel IX van Frankryk
*Maria van Oostnryk (1555-1556)
*Matthias (1557-1619), keizer van et Hillig Rôoms Ryk 
*E dôodgeboorn zeune (1557)
*Aartshertog Maximilian III van Oostnryk (1558-1618)
*Aartshertog [[Albrecht van Oostnryk]] VII (1559-1621), landvoogd van de Nederlandn, trouwde me [[Isabella van Spanje|Aartshertoginne Isabella]]
*Wenzel van Oostnryk (1561-1578)
*Friedrich van Oostnryk (1562-1563)
*Maria van Oostnryk (februoari 1564-moarte 1564)), genoemd achter heur gestorvn zuster  
*Karl van Oostnryk (1565-1566) 
*Margaretha van Oostnryk (1567-1633), nunne
*Eleonore van Oostnryk (1568-1580)

Maximiliaan stierf den twoalfstn oktober 1576 in Regensburg, juste vo dat ‘n Pooln wildeg’ anvolln. Ip z’n sterfbedde hèt ’n de latste sacramentn van de kerke gerefuseerd. 

J’is begroavn in de St. Vitus Kathedroale  in Praag.

Z’n oudste zeune in leevn, Rudolf II, die in oktober 1575 verkoozn was ols Rooms-Duuts keunink, volgdeg em ip ols keizer van ’t Hillig Rôoms Ryk. 
 
{{Commonscat|Maximilian II, Holy Roman Emperor|Maximilian II (HRR)}}

[[Categorie:Keizer van et Illig Rôoms Ryk]]
[[Categorie:Habsburg]]

[[be:Максіміліян II Габсбург]]
[[ca:Maximilià II del Sacre Imperi Romanogermànic]]
[[cs:Maxmilián II. Habsburský]]
[[da:Maximilian 2. (Tysk-romerske rige)]]
[[de:Maximilian II. (HRR)]]
[[en:Maximilian II, Holy Roman Emperor]]
[[eo:Maksimiliano la 2-a (Sankta Romia Imperio)]]
[[es:Maximiliano II de Habsburgo]]
[[et:Maximilian II (Saksa-Rooma keiser)]]
[[fi:Maksimilian II]]
[[fr:Maximilien II du Saint-Empire]]
[[he:מקסימיליאן השני, קיסר האימפריה הרומית הקדושה]]
[[hr:Maksimilijan II., car Svetog Rimskog Carstva]]
[[hu:Miksa magyar király]]
[[it:Massimiliano II del Sacro Romano Impero]]
[[ja:マクシミリアン2世 (神聖ローマ皇帝)]]
[[la:Maximilianus II]]
[[mr:मॅक्सिमिलियन दुसरा, पवित्र रोमन सम्राट]]
[[nl:Maximiliaan II van het Heilige Roomse Rijk]]
[[no:Maximilian II av Det tysk-romerske rike]]
[[pl:Maksymilian II Habsburg]]
[[pt:Maximiliano II, Sacro Imperador Romano-Germânico]]
[[ro:Maximilian al II-lea, Împărat Roman]]
[[ru:Максимилиан II (император Священной Римской империи)]]
[[sk:Maximilián II. Habsburský]]
[[sv:Maximilian II (tysk-romersk kejsare)]]
[[tr:II. Maximilian (Kutsal Roma İmparatoru)]]
[[uk:Максиміліан II Габсбург]]
[[vi:Maximilian II (đế quốc La Mã Thần thánh)]]
[[zh:马克西米利安二世 (神圣罗马帝国)]]
