'''Willem van Saeftinghe''' was een lek'nbroeder van de Cistersiënzerabdie van [[Ter Doest]].

Je wer beroemd binst de [[Guld'nspoornslag]] omdat ie den deen was die [[Robert van Artois]], den anvoerder van de [[Vrankryk|Franse]], van ze pêêrd sleurdige, zodanig dan d'andre em kosten dôod sloan.  Je zoet ook vele Franse ridders een koptje klinder gemakt en binst de slag.

In 1308 vermôorddet ie de keld'rmèèster en verwoenddet ie den abt van zun abdie. Willem moest em verschansen in de kerke van [[Lissewege]] vo de volgelingen van den abt. Mo van 't moment da da nieuws in [[Brugge]] bekend wer, trokk'n een zeune van [[Pieter de Coninck]] en [[Jan Breydel]] t'oope me 80 and're Bruggeliengen ip vor em t' oentzett'n.

Je werd deur Paus Clemens V in de ban van de kerke geslegen en ip kruustocht gesteurd. In 1309 werd'n zun misdoa'n vergeven, mo werd ie verplicht in te treen bie de [[ospitoalridders]]. Je zoe gesneuveld zyn by et beleg van Rhodos.

Zun broanzen standbild, gemakt deur Jef Claerhout, stot sins 1988 in Lissewege ip de markt.

[[Categorie: Middelêeuwen]]
[[Categorie: Lissewege]]
