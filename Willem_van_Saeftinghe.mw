'''Willem van Saeftinghe''' was een leeknbroeder van de [[Cisterciënzers|Cisterciënzerabdy]] van [[Ter Doest]].

Je wer beroemd binst de [[Guldnspoornslag]] omdat y den deen was die [[Robert van Artois]], den anvoerder van de [[Vrankryk|Franse]], van ze pêêrd sleurdige, zodanig dan d'andre em kostn dôod sloan.  Je zoud ook vele Franse ridders een koptje klinder gemakt en binst de slag.

In [[1308]] vermôorddet y de keldrmèèster en verwoenddet y den abt van z'n abdy, in een deur em geleidn ipstand van de leeknbroeders, omda den abt beslootn aad vo de boerderyen van d'abdy te verpachtn, woadeure dan de leeknbroeders under werk zoun verliezn. Achter de môord moest Willem em verschansn in de kerktorre van [[Lissewege]] vo de volgelingn van den abt. Moa van 't moment da da nieuws in [[Brugge]] bekend wer, trokkn een zeune van [[Pieter de Coninck]] en [[Jan Breydel]] t'ope me 80 andre Bruggeliengn ip vor em t'oentzettn. Je werd deur Paus [[Clemens V]] in de ban van de kerke gesleegn en ip kruustocht gesteurd. In [[1309]] werdn zyn misdoadn vergeevn, moa werd y verplicht in te treedn by d'[[ospitoalridders]]. Je zou gesneuveld zyn by et beleg van Rhodos.

Z'n broanzn standbild, gemakt deur Jef Claerhout, stot sins 1988 in Lissewege ip de markt.  Der wer deur Frédéric Devreese een opera geschreevn over Willem van Saeftinghe womee dat y de Italia-prys gewonn eet.

[[Categorie: Middelêeuwen]]
[[Categorie: Lissewege]]
