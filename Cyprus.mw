'''Cyprus''' of beter ''Grieks-Cyprus'' (officieel ''De Republiek Cyprus'') es een klêen land in [[Europa]]. Cyprus es dêel van een [[eiland]] in de [[Middellandsche Zêe]]. Cyprus, alle gow, het Griekse gedêelte, makt sedert [[2004]] dêel ut van de [[Europese Unie]]. Der weun'n ongeveer 1.000.000 minsn in Cyprus, ip een ippervlak van 9251 km<sup>2</sup>. De ôofdstad es Nicosia. De noame 'Cyprus' es gelinkt me '[[koper]]'.

==Polletiek==
Cyprus es deur zin geostrategische liggienge tussn et Europeese vasteland en het [[Midd'n Ôost'n]] olsan een eiland gewist da de lokoale volkern wild'n bestuurn. Cyptus eit olsan onder invloed gestoan van de istorische grôotmacht'n: De  [[Perzn]], de [[Griek'n]], de [[Romein'n]], de [[Arabiern]], de [[Byzantijn'n]], de [[Kruusvoarders]] en [[Venetioan'n]] en de [[Britt'n]].


In de recente istorie es Cyprus ipgedêeld gewist in 2 dêeln: sedert [[1974]] es het Nôordelik dêel bezet deur de [[Turkije|Turk'n]], achter joarn van gevecht'n tussen de [[Griek'nland|Griek'n]] en de Turken. De Turk'n wild'n doarmee de Turkse mindereid (18% van de bevolkienge van et eiland) beschermn achter joarnlange gevecht'n tussen Grieks-Cyprioot'n en Turks-Cyprioot'n. Turks-Cyprus es ollêene erkent deur Turkije, terwil dat et Zuud'n, de republiek Cyprus olgemêen erkent es. De kwestie Cyprus zorgt nog oltid voo twist'n tussn Griek'nland en Turkije, en bemoeilikt de gesprekk'n voo toetredienge va Turkije bie de EU.

In [[2004]] es't er een nieuwe pogienge tot toenaderienge, onder invloed van de toetredienge van Grieks-Cyprus bie de EU in dazelfde land en onder begeleidienge va [[Kofi Annan]]. Nôord-Cyprioot'n stoan oop'n voo erêenigienge, om zô ut et isolement te geroak'n, en Grieks-Cyprioot'n onder bepoalde vôorwoard'n .

{{EU}}
