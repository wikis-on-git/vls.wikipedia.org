'''Cyprus''' of beter ''Grieks-Cyprus'' (officieel ''De Republyk Cyprus'') es een klêen land in [[Europa]]. Cyprus es dêel van een [[eiland]] in de [[Middellansche Zêe]]. 't Grieks gedêelte van Cyprus makt sedert [[2004]] dêel uut van de [[Europese Unie]]. Der weun'n apeupri 1.000.000 minsn in Cyprus, ip en ippervlak van 9251 km<sup>2</sup>. De ôofdstad es Nicosia. De noame 'Cyprus' komt eigenlyk van et het oud-Grieks Kypros wa letterlyk koper wilt zeggn.

==Polletiek==
Cyprus es deur zin geostrategische liggienge tussn et Europese vasteland en et [[Midd'n Ôostn]] olsan een eiland gewist da de lokoale volkern wild'n bestuurn. Cyptus eit olsan onder invloed gestoan van d'istorische grôotmachtn: De [[Perzn]], de [[Griek'n]], de [[Romein'n]], de [[Arabiern]], de [[Byzantijn'n]], de [[Kruusvoarders]], de [[Venetioan'n]] en de [[Brittn]].


In de recente istorie es Cyprus ipgedêeld gewist in twêe dêeln: sedert [[1974]] es het Nôordelyk dêel bezet deur de [[Turkije|Turk'n]], achter joarn van gevechtn tussen de [[Griek'nland|Griek'n]] en de Turk'n. De Turk'n wild'n doarmee de Turkse mindereid (18% van de bevolkienge van et eiland) beschermn achter joarnlange gevechtn tussen Grieks-Cypriootn en Turks-Cypriootn. Turks-Cyprus es ollêne erkend deur Turkije, terwil dat et Zuud'n, de republyk Cyprus olgemêen erkend es. De kwestie Cyprus zorgt nog oltyd voo twistn tussn Griek'nland en Turkije, en bemoeilykt de gesprekk'n voo toetredienge va Turkije bie de EU.

In [[2004]] es't er een nieuwe pogienge tot toenaderynge, onder invloed van de toetredienge van Grieks-Cyprus bie de EU in dazelfde land en onder begeleidienge va [[Kofi Annan]]. Nôord-Cypriootn stoan oop'n voo erênigienge, om zô uut et isolement te geroak'n, en Grieks-Cypriootn onder bepoalde vôorwoard'n .
{{EU}}

[[Categorie:Land in Europa]]
