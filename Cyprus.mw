'''Cyprus''' of beter ''Grieks-Cyprus'' (officieel ''De Republiek Cyprus'') es een klêen land in [[Europa]]. Cyprus es dêel van een [[eiland]] in de [[Middellansche Zêe]]. 't Grieks gedêelte van Cyprus makt sedert [[2004]] dêel uut van de [[Europese Unie]]. Der weunn apeupri 1.000.000 minsn in Cyprus, ip een ippervlak van 9251 km<sup>2</sup>. De ôofdstad es Nicosia. De noame 'Cyprus' komt eigenlik van et oud-Grieks Kypros wa letterlik koper wilt zeggn.

==Polletiek==
Cyprus es deur zyn geostrategische liggienge tussn et Europese vasteland en et [[Middn Ôostn]] olsan een eiland gewist da de lokoale volkern wildn bestuurn. Cyprus eit olsan onder invloed gestoan van d'istorische grôotmachtn: De [[Perzn]], de [[Griekn]], de [[Romeinn]], de [[Arabiern]], de [[Byzantijnn]], de [[Kruusvoarders]], de [[Venetioann]] en de [[Brittn]].


In de recente istorie es Cyprus ipgedêeld gewist in twêe dêeln: sedert [[1974]] es et Nôordelik dêel bezet deur de [[Turkije|Turkn]], achter joarn van gevechtn tussen de [[Griek'nland|Griekn]] en de Turkn. De Turkn wildn doarmee de Turkse mindereid (18% van de bevolkienge van et eiland) beschermn achter joarnlange gevechtn tussen Grieks-Cypriootn en Turks-Cypriootn. Turks-Cyprus es ollêne erkend deur Turkije, terwil dat et Zuudn, de republiek Cyprus olgemêen erkend es. De kwestie Cyprus zorgt nog oltyd vo twistn tussn Grieknland en Turkije, en bemoeilikt de gesprekkn vo toetredienge van Turkije by de EU.

In [[2004]] es't er een nieuwe pogienge tot toenaderinge, onder invloed van de toetredienge van Grieks-Cyprus by de EU in dazelfde land en onder begeleidienge va [[Kofi Annan]]. Nôord-Cypriootn stoan oopn vo erênigienge, om zô uut et isolement te geroakn, en Grieks-Cypriootn onder bepoalde vôorwoardn .
{{EU}}

[[Categorie:Land in Europa]]
