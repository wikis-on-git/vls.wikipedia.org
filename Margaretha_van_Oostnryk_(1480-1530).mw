{{Dynastie|
| ploatje = [[Ofbeeldienge:Bernaerd van Orley 002.jpg|thumb|Margaretha van Oostnryk met eur witte weeuwekappe]]
| noame = Margaretha van Oostnryk 
| leevn = [[1480]] – [[1530]] 
| functie = Landvoogdesse van de Nederlandn 
| periode = [[1507]] – [[1530]]
| vôorganger = -
| ipvolger = [[Maria van Ongareye]]
| voader = [[Maximiliaan I|Maximiliaan van Oostnryk]]
| moeder = [[Maria van Bourgondië]]
}}
'''Margaretha van Oostnryk''' ([[Brussel]], [[10 januoari]] [[1480]] - [[Mecheln]], [[1 december]] [[1530]]) was ertoginne van Savoye, landvoogdesse van de [[Nederlandn]], en de enigste dochter van keizer [[Maximiliaan I]] en [[Maria van Bourgondië]]. 
==Eur jounk leevn in Frankryk==
Achter d'n dood van eur moeder in 1482 zound eur voader eur no [[Lodewyk XI van Frankryk]]. Da was ’n deel van d’ofsproake by de Vrede van Atrecht. Je verloofdeg eur an eur twêe joar mè de ton dertienjoarign Franschn dauphin (kroonprins), loater [[Karel VIII van Frankryk]] . In 1483 stierf Lodewyk,  mo Margaretha  bleef in Frankryk. Omda Karel VIII ton nog minderjoarig was wierd de oudste dochter van Lodewyk,  Anna van Frankryk (bygenoamd van Beaujeu) z’n voogd. 
D’n achttienstn december 1490 trouwde Maximiliaan mè d’ertoginne, [[Anna van Bretagne]]. ’t Was ’n trouw mè vulmacht,  da was zounder dan ze persoonlik anwezig woarn. (in ’t Latyn: per procurationem). Mo Karel VIII en z’n zuster wildn eur erfenisse en in [[1491]], os Karel meerderjoarig was, vielt ’n Bretagne binnen,  je liet z’n verlovinge mè Margaretha en Maximiliaans trouw oungeldig verkloarn en je trouwde zelve mè Anna van Bretagne.
==Twêe kêes weeuwe==
In [[1493]] goavn ze Margaretha were an eur voader, Maximiliaan. In 1497 trouwde ze mè de prins van Asturië  [[Johan van Aragón|Johan van Kastilië]], d’n troonipvolger van [[Spanje]] en zeune van  [[Isabella I van Kastilië]] en [[Ferdinand II van Aragon]]. Mo vuuf moandn loater stierft ’n an tuberculose. Ze was in verwachtinge van em, mo ’t kind is dood geboorn.

D’n achtntwintigstn november [[1501]] trouwde ze mè d’n  ertog [[Filibert II van Savoye]], mo drie joar loater stierft ‘n deur yskoud bronwoater te drinkn achter de jacht, en was Margaretha were weeuwe. Ze besliste ton  van vo de reste van eur doagn de witte weeuwekappe te droagn.
Ze liet ’n prachtig mausoleum moakn ter erinneringe an eur vint.
==Landvoogdesse ==
Ze keerde were no de Nederlandn, woa da keizer Maximiliaan, die regent was achter de dood van [[Filips I van Kastilië|Filips de Schone]], eur d’n achttienstn  moarte [[1507]] anstelde ols  landvoogdesse van de Nederlandn. Margaretha regeerdeg in ‘t hof van Savoye in Mecheln, van ton d’oofdstad van de Nederlandn.  
In [[1515]], os [[Karel V van et Illige Roomsche Ryk|Karel]]  meerderjoarig verkloard was,  trok z’eur were,  mor in 1516, achter d'n dood van z’n schôonvoader [[Ferdinand II van Aragón]], vertrok Karel no Spanje vor em ip te volgn en z’n tante Margaretha wierd vo de twêede kêe belast mè de regeringe over de Nederlandn. 
 
Margaretha stierf in 1530 en z’is begroavn in Bourg - en - Bresse, Franche Comté, in ’t mausoleum da ze liet moakn vor eur twêede vint, Filibert.  Karel V benoemde z’n zuster [[Maria van Ongareye (1505-1558)|Maria van Ongareye]] ols eur ipvolgster.

[[Categorie:Habsburg]]

[[de:Margarete von Österreich (1480–1530)]]
[[en:Margaret of Habsburg (1480-1530)]]
[[es:Margarita de Austria (1480-1530)]]
[[fr:Marguerite d'Autriche (1480-1530)]]
[[it:Margherita d'Asburgo]]
[[ja:マルグリット・ドートリッシュ]]
[[nl:Margaretha van Oostenrijk (1480-1530)]]
[[no:Margarete, erkehertuginne av Østerrike]]
[[pt:Margarida de Áustria (1480)]]
[[ru:Маргарита Австрийская (1480—1530)]]
[[sr:Маргарита од Аустрије]]
