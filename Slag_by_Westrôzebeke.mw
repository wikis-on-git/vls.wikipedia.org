De Slag by Westrôzebeke is utgevochten ip 27 november 1382 ip de Goedberg tussen [[Westrôzebeke]] en [[Passendoale]].
Da kwam azoa.
De Vlamse steden lagen in ruze mè de [[Groaf van Vloanderen]] Lewie 2 ([[Lodewijk II van Male]]).
Omdat't ie alêene ni kost oalen vroeg de groaf hulpe an de keunink van [[Frankryk]]: Sjoarel 6 [[Karel VI]].
Sjoarel VI was nog e kind en den eigentlikken boas van [[Frankryk]] was Flup de Stoeten ([[Filips de Stoute]])
Die Flup was getrouw mè de dochter van Lewie : Magriet ([[Margareta van Male]])
Flup zat [[Oedenoarde]] te belegeren, mo kwam of.
't Smoarde. De Fransche zetten under i ne vierkant op e berg en lieten 't voetvolk anvollen no den andere berg woada 't leger van de Vlamse steden van Flup van Artevelde stond.
't Frans voetvolk kost ze gin mêester en moest opgeven. Flup van Artevelde peisde datten antwinnen was en viel zelve an.
Dodeure koste 't Franse peirdevolk under ipzieds anvollen. D'achterste Vloamingen panikeerden en scheurden under piste.
De reste van de Vloamingen zetten under in e ronde mo wieren achterut gedreven. Nog e dêel koste vluchten en de reste zat op den deur zodoanig ip en oop danze zelfs ni mè kosten vechten.
Flup van Artevelde sneuvelde en 't was gedoan.
De Fransche wonnen en in't werekêern plunderden ze nog 't èn en 't ander : azoa zin Manten en Kalle van 't Halletorentje ([[belfort]]) van [[Kortryk]] in [[Dijon]] gerakt, woar danze nu nog zyn.
