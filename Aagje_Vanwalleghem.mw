'''Aagje Vanwalleghem'''  ([[Brazilië]], [[24 oktober]] [[1987]]) (vroeger: Ana Maria Pereira Da Silva) es een Belgische turnster. Z'es de beste [[Belgje|Belgische]] vrouwelyke turnster in lange joarn en 's lands hoop in bange doagn.

Aagje Vanwalleghem es geadopteerd gewist deur minsn ut [[Wevelgem]]. In [[2000]], ip 13 joarige leeftyd wint ze eurn êestn Belgischen titel (bie de beloftn). in [[2002]] doe ze da over, moar nu bie de senioorn. In [[2003]] mak ze eur nen entree ip de internationoale scène deurda ze eur platst voo het weireldkampioenschap in [[Anaheim]]. In [[2004]] zorgt ze voo een unicum: z'es de êeste Belgische die de fynalle ip het [[Olympisch turntoernôoi]] oalt, woarda ze een 23ste plekke behoald. Voo die prestoatie eit ze begun [[2005]] de pris va 'Sportbelofte van het joar' gekreegn. In 2005 eit ze brons gewonn'n ip het Europees kampioenschap (EK) ip de brugge, eur favoriet onderdêel. Maar 2005 wos ôok het joar van de twiffel, 't plezier van het trainn wos't er een bitje vanof en zoat ollerlie klêne blessuurn. De leidde tot een ofzeggienge voo het weireldkampioenschap van da joar en het EK va 2006.

[[Categorie:Turn'n|V]]
[[Categorie:Wevelgem|V]]

[[nl:Aagje Vanwalleghem]]
