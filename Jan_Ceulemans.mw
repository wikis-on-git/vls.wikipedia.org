'''Jan Ceulemans''' ([[Lier (België)|Lier]], °[[28 februoari]] [[1957]]) es nen ex-[[voetboller]] en een [[trainer]]. J'es een fenomeen in het [[Belgisch voetbol]], en zeker voo [[Club Brugge]]. Ze bienoamn zien ''Caje'' (e verwiezing na ze grôotvoader) en ''Sterke Jan''. 

==Carrière==
===Nationoale competitie===
* Jan Ceulemans ei zin actieve [[voetbol]] carrière begonn'n bie Lierse S.K als jeugdspeeler.
* In 1978 est ie begunn'n speeln bie Club Brugge, en jes doa nôoit vôortgegoan (aloewel dat ie dikwils anbiedingn ut het butenlands eit gekreegn, zeker achter [[Mexico '86]]). In totoal est ie 3 kêers Belgisch kampioen geword'n en eit ie 3 kêers den [[beker van Belgje]] gewonn'n. Zinnen inbreng in ol die feit'n kan niet onderschat weird'n: als anvollende midddenvelder wos 't ie nen spelbepoaldende speeler. Jeit 3 kêers de [[Goud'n Schoe]] ([[1980]], [[1986]], [[1987]]) gewonn'n en eit de [[trofee voo sportverdienste]] gekreegn in [[1990]]. In ol die joarn dat ie bie Club Brugge gespeeld eit, eit ie 230 goaln gemakt (in 517 wedstrid'n). In 1991 kwam 't er een einde an zin carriere deur een zwoare knieblessure. Aloewel da 't er em een postje beloofd gewist es in het management va Club Brugge, es't ie ip et moment van de woareid schandelik behandeld gewist.

===Internationoal: mè de Rôo Duvels===
Jan Ceulemans es internationoal vôorol gekend deur zin rolle in de succesvulle joarn van de Rôo Duvels die liep'n va [[1980]] (Finale EK [[Itoalje]]) via [[1986]] (vierde platse WK in [[Mexico]]) toet [[1990]] (WK Italie, uutgeschoakeld deur Iengeland, mè de beste Rôo Duvels die d'r ôoit op e plèng gestoan en). Ceulemans es nog oltid de recordinternationaol (mè 96 caps woarin dat ie 23 goals makte).

===Trainersschap===
De carrière va Ceulemans als trainer es begonnn in [[Oalst]] in [[1992]]. Doarin eit ie veel succes geboekt: promotie noo êeste klasse in [[1993]] en een vierde plekke verbond'n an Europees voetbol in [[1995]]. De twêede ploeg dat ie leidde wos [[KSV Ingelmunster]], woar dat ie ipnieuw promotie noar êeste klasse mee begoalde. Vanaf [[1999]] leidde ie Westerlo woardat ie 6 joar trainer wos. In [[2005]] kost ie trainer koomn va Club Brugge, moar doar eit ie deur tegenvollende resultoat'n het êeste joar nie vulgemakt. Tot ip heed'n es't er nog olsan veel verzet bie de geweune supporters over zin vervangienge (die vôorol deur [[Marc Degryse]] bevooln es geword'n) - oek ol omdat er in het sezoen [[êeste Klasse 2006-2007|2006-2007]] nie echt verbeterienge likt in te zitt'n, qua spelniveau.

[[Categorie: Voetbal]]
