'''Jan Ceulemans''' ([[Lier (België)|Lier]], °[[28 februoari]] [[1957]]) is 'n ex-[[voetboller]] en [[trainer]]. J'is tie 'n fenomeen in 't [[Belgisch voetbol]] en zeker vo [[Club Brugge]]. Z'n lapnaamn zyn ''Caje'' (e verwyzing no ze grôotvoader) en ''Sterke Jan''. 

==Carrière==

===Nationoale competitie===
* Jan Ceulemans is z'n actieve [[voetbol]] carrière begost by Liersche S.K ols jeugdspilder.
* In 1978 is 't ie begunn speeln by Club Brugge en j'is do nie mi weggegoan (j'é pertang dikkers genoeg vôorstelln uut het butenland gekreegn, zeker achter [[Mexico '86]]). In 't hele is 't ie 3 kês Belgisch kampioen gewordn en eet ie 3 kês den [[beker van Belgje]] gewonn. Wa dat ie doavoren gedoan eet, is nie 't ounderschatten: ols anvollende midddenvelder dirigirdege tie 't spil. J'eit 3 kês de [[Goudn Schoe]] ([[1980]], [[1986]], [[1987]]) gewounn en j'eit de [[trofee voo sportverdienste]] gekreegn in [[1990]]. In ol die joarn dat ie by Club Brugge gespeeld eit, eit ie 230 goals gemakt (in 517 wedstrydn). In 1991 kwam 't er een ende an z'n carrière deur een zwoare knieblesseure. Oewel da 't er em een postje beloofd gewist was in Club Brugge, es't ie ip de moment da ter ip an kwam, nie van ekomn.

===Internationoal: mi de Rôo Duvels===
Jan Ceulemans is internationoal vôorol gekend deur zyn rolle in de gloriejoarn van de Rôo Duvels die liepn va [[1980]] (Finale EK [[Itoalië]]) via [[1986]] (vierde platse WK in [[Mexico]]) toet [[1990]] (WK [[Italië]], uutgeschoakeld deur [[Iengeland]], mi de beste Rôo Duvels die d'r ôoit op e pling gestoan en). Ceulemans es nog oltyd de record internationoal (mi 96 caps woarin dat ie 23 goals makte).

===Trainersschap===
* De carrière van Ceulemans ols trainer is begost in [[Oalst]] in [[1992]]. 't Is do gesmeird gelopen: promotie nor êeste klasse in [[1993]] en een vierde plekke mèd [[Europa|Europees]] voetbol in [[1995]]. 
* De twêede ploeg dat ie traindege was [[KSV Ingelmunster]], woar dat ie were promotie noar twidde klasse bekwaam. 
* Vanof [[1999]] traindege tie Westerlo woar dat ie 6 joar trainer gebleven is. 
* In [[2005]] kost ie trainer worden van Club Brugge, mo doar eit ie deur slichte uutslagen 't êeste joar nie uutgedoan.
* In 't sezoen 2007-2008 is Ceulemans were trainer va Westerlo.

[[Categorie: Vlamsche voetboller|Ceulemans, Jan]]

[[ar:جان كويلمانس]]
[[ca:Jan Ceulemans]]
[[de:Jan Ceulemans]]
[[en:Jan Ceulemans]]
[[es:Jan Ceulemans]]
[[fi:Jan Ceulemans]]
[[fr:Jan Ceulemans]]
[[id:Jan Ceulemans]]
[[it:Jan Ceulemans]]
[[nl:Jan Ceulemans]]
[[ja:ヤン・クーレマンス]]
[[pl:Jan Ceulemans]]
[[pt:Jan Ceulemans]]
[[sv:Jan Ceulemans]]
[[vi:Jan Ceulemans]]
