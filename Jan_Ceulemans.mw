'''Jan Ceulemans''' ([[Lier (België)|Lier]], °[[28 februoari]] [[1957]]) is 'n ex-[[voetboller]] en [[trainer]]. J'is tie 'n fenomeen in 't [[Belgisch voetbol]], en zeker vo [[Club Brugge]]. Z'n lapnamen zien ''Caje'' (e verwiezing no ze grôotvoader) en ''Sterke Jan''. 

==Carrière==
===Nationoale competitie===
* Jan Ceulemans is z'n actieve [[voetbol]] carrière begost bie Liersche S.K ols jeugdspilder.
* In 1978 ist ie begunn'n speeln bie Club Brugge, en j'is do niemè weggegoan (j'é pertang dikkers genoeg proposities ut het butenland gekreegn, zeker achter [[Mexico '86]]). In 't hele is tie 3 kês Belgisch kampioen geword'n en eet ie 3 kês den [[beker van Belgje]] gewonn'n. Wa datie do voren gedoan eet, is nie 't oenderschatten: ols anvollende midddenvelder dirgigirdege tie 't spil. Jeit 3 kês de [[Goud'n Schoe]] ([[1980]], [[1986]], [[1987]]) gewonn'n en j'eit de [[trofee voo sportverdienste]] gekreegn in [[1990]]. In ol die joarn dat ie bie Club Brugge gespeeld eit, eit ie 230 goals gemakt (in 517 wedstrid'n). In 1991 kwam 't er een ende an z'n carriere deur een zwoare knieblesseure. Hoewel da 't er em een postje beloofd gewist was in Club Brugge, es't ie ip de moment da ter ip an kwam, schandelyk behandeld gewist.

===Internationoal: mè de Rôo Duvels===
Jan Ceulemans is internationoal vôorol gekend deur z'n rolle in de gloriejoarn van de Rôo Duvels die liep'n va [[1980]] (Finale EK [[Itoalje]]) via [[1986]] (vierde platse WK in [[Mexico]]) toet [[1990]] (WK Italie, uutgeschoakeld deur Iengeland, mè de beste Rôo Duvels die d'r ôoit op e pling gestoan en). Ceulemans es nog oltyd de record internationaol (mè 96 caps woarin dat ie 23 goals makte).

===Trainersschap===
De carrière van Ceulemans ols trainer is begost in [[Oalst]] in [[1992]]. 't Is do gesmeird gelopen: promotie nor êeste klasse in [[1993]] en een vierde plekke mèd Europees voetbol in [[1995]]. De twêede ploeg dat ie traindege was [[KSV Ingelmunster]], woar dat ie were promotie noar êeste klasse bekwaam. Vanof [[1999]] traindege tie Westerlo woar datie 6 joar trainer gebleven is. In [[2005]] kost ie trainer worden van Club Brugge, mo doar eit ie deur slichte uutslagen 't êeste joar nie uutgedoan. Toet ip vandage is't er nog olsan vele verzet bie de geweune supporters over z'n vervangienge  - ook ol omdat er in het sèzoen [[êeste Klasse 2006-2007|2006-2007]] nie echt verbeterynge schynt in te zittn, ip gebied van spilniveau.

[[Categorie: Vlamsche voetboller|Ceulemenas, Jan]]
[[nl:Jan Ceulemans]]
