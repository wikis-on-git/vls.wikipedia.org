{{plat|Kortryks}}

Het '''kanoal Kortryk-Bossut''' es een [[West-Vloandern|West-Vlamsche]] voart die de [[Leie]] verbindt met de [[Schelde]]. Gelyk da de noame angeeft begunt et in [[Kortryk]] (''Leie'') en endigt et in [[Bossut]] (''Schelde''). 

==Liggienge==
De voart es 15,5 km lang, een brièdte va 30-40 meiters en een diepte van 6 meiters. Het kanoal ligt ôger dan de Leie en Schelde, en et ôogteverskil moest ipgevangn weird'n deur 11 sluuzn. Der wos wok nen tunnel va 600 meiters langk ('souterrain') en een pompstation nôdig.

==Geskiedenisse==
De voart es gegroavn gewist tussn [[1857]] en [[1860]] deur 1.100 weirkminsn. 't Wos in't begun bedoeld voo 't vervoeren va [[stêenkool]] vanut de [[Borinage]] noa Kortryk. In de joaren '70 es het kanoal verbrièdt gewist om grôtere skeep'n deure te loat'n. Doardeure woarn de ièste pomp'n nie sterk genoeg mi en ein ze een nieuw pompgebuow gebouwd noast 't oude.

De voart passeert in [[Stoasegem]], [[Zwevegem]], [[Knokke]], [[Êestert]] en [[Moen]]. In Kortryk komt et ut in de Leie ip een plekke woar da vroeger [[Crommeleires brugge]] wos, moar woar da nu de nieuwe [[Groeningebrugge]] stoat. Der zyn nog een antal beskermde sluuzn te zien.

==Toerisme==
Vroeger kost je goe vissn ip de voart, moa omda sins kort het kanoal zelve moe instoan voo zyn zuverynge, es de kwaliteit van't woater te slicht gekoomn voo de vis. Der zyn wok fietsroutes langs de voart: de '''Leie-Schelderoute''' va 49 km lôopt hièlegans langs et kanoal. In Bossut keun je het oude pompgebow bezoek'n da in [[1992]] deur de gemiènte [[Oavelgem]] angekocht gewist es. Ge keunt er de oude pomp'n gan bezoek'n en informoatie vind'n over de streke.

[[Categorie:Kortryk]]
[[Categorie: Voart in West-Vloandern]]

[[fr:Canal Bossuit-Courtrai]]
[[nl:Kanaal Bossuit-Kortrijk]]
