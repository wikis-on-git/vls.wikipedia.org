{{plat|Kortryks}}

Het '''kanoal Kortryk-Bossut''' es een [[West-Vloandern|West-Vlamske]] voart die de [[Leie]] verbiendt met de [[Schelde|Skelde]]. Gelyk da de noame angeeft begunt et in [[Kortryk]] (''Leie'') en endigt et in [[Bossut]] (''Skelde''). 

==Liggienge==
De voart es 15,213 km lang, een brièdte va 30-40 meiters en een diepte van 6 meiters. Het kanoal ligt ôger dan de Leie en Skelde, en et ôogteverskil moest ipgevangn weird'n deur 11 sluuzn. Der wos wok nen tunnel va 600 meiters langk ('souterrain') en een pompstation nôdig.

==Geskiedenisse==
De voart es gegroavn gewist tussn [[1857]] en [[1860]] deur 1.100 weirkminsn. 't Wos in 't begun bedoeld voo 't vervoeren va [[stêenkool]] vanut de [[Borinage|Borinoze]] noa Kortryk. In de joaren '70 es het kanoal verbrièdt gewist om grôtere skeep'n deure te loat'n. Doardeure woarn de ièste pomp'n nie sterk genoeg mi en ein ze een nieuw pompgebuow gebouwd noast 't oud. D'er zin oak mo 6 sluzen mè (3 groate en 3 klintjes)in platse van 11 en de soutring is utgegroaven.

De voart passeert in [[Stoasegem]], [[Zwevegem]], [[Knokke]], [[Êestert]] en [[Moen]]. In Kortryk komt et ut in de Leie ip een plekke woar da overtyd [[Crommeleires brugge]] wos, moar woar da nu de nieuwe [[Groeningebrugge]] stoat. Der zyn nog een antal beskermde sluuzn (die drie klintjes, nummers negen tiene en elve) te zien.

==Toerisme==
Vroeger kost je goe visskn ip de voart, moa omda sins kort het kanoal zelve moe instoan voo zyn zuverienge, es de kwaliteit van 't woater te slicht gekoomn voo de vis. Der zyn wok veloroutes langs de voart: de '''Leie-Schelderoute''' va 49 km lôopt hêlegans langs 't kanoal. In Bossut keun je het oude pompgebow bezoekn da in [[1992]] deur de gemêente [[Oavelgem]] angekocht gewist es. Ge keunt er de oude pompn goan bezoekn en informoatie vindn over de streke.

[[Categorie:Kortryk]]
[[Categorie: Voart in West-Vloandern]]

[[ca:Canal Kortrijk-Bossuit]]
[[fr:Canal Bossuit-Courtrai]]
[[nl:Kanaal Bossuit-Kortrijk]]
