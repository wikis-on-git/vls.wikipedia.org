Den '''Yzerbedevoart''' is e bedevoart die de gesneuvelde Vlamsche soldoat'n van d'n [[Êest'n Weireldoorloge |Êestn Weireldôorlog]] erdenkt. 

== Geschiedenisse ==
* De bedevoart is begun in 1920 in Koaskerke (Diksmude) en bestoat oek nu nog. De Vlams-Nationalistn oudn d'erinnerieng van de Frontbewegieng in leven: ''Nooit Meer Oorlog, Zelfbestuur en Godsvrede'' (het fameuze Yzertestament). Anders gezeid: gin ôorlog ne mi, e zelfstandig Vloanderen en soamenwerkieng tusschen olle Vloamiengn - wuk da nunder strekking oek is.
* Acht joar loater stoeg den [[Yzertôorn]] der.
* De miserie begoste in d'n [[Twiddn Weireldôorloge|Twiddn Weireldôorlog]] (1940-1945). Vele Vlams-Nationalistn deejn mei mi 'n Duuts. Sommigte woarn overtuugd da ze mi de Nazi's eindelik en oenofankelik Vloandern ging krygn. Andere woarn meilopers of woarn opestookn (byvôorbeeld deur de kerke e pasters lik [[Cyriel Verschaeve]]). Nog andere moesn ni weetn van Nazi-Duutsland. Moar achter 'n Ôorlog zat het spel op de woagn: ol de Vlams-Nationalistn, zounder utzoundering, woarn bekeekn voe collaborateurs. 'n Yzebedevoart krêeg va toen of oek e 'zwort' kantje.
* In 1946 wierd 'n Yzertôorn opgebloazen. De doader eze nôoit gevoen.
* In de jaren '80 kwaamn d'r mêer en mêer neo-nazi's na 'n tôorn. Dedie addn dudelik gin bôodschap an "Nooit Meer Oorlog". 't Stoat pertank in verschillige toaln op 'n tôorn geschreevn. 
* 't Yzerbedevoartcomité ounder leiding van voerol [[Lionel Vandenberghe]] wilde mêer vook trekken. Ze vertoaldn 't Yzertestament na ''Vrede, Vrijheid en Verdraagzaamheid'' en stichende e museum. De Vloamingn va de rechtervleugel, voerol Vlaams Blok (nu [[Vlaams Belang]]) en een dêel van de Volksunie (nu opgedêeld in [[Spirit]] en [[N-VA]]), wos nie 't akkôord mi Vandenberghe.
* Dieptepunt kwam in 1996 ton da ze vochtn op de wêe. Vele bedevoarders weezn in de richtieng van 't Vlaams Blok.
* Sedert 2003 et de rechtervleugel een eigen 'bedevoart', noamelik de [[Yzerwoake]]. Zyder trekkn achter e poar joar even vele (of even letter) vook lik 'n Yzerbedevoart.

== Externe koppelieng ==
*[http://www.ijzertoren.org Website van de Yzertôorn]


[[Categorie: Nieuwstn tyd]]
[[Categorie:Êeste Weireldoorlog]]
[[en:IJzerbedevaart]]
[[eo:Izeropilgrimado]]
[[nl:IJzerbedevaart]]
