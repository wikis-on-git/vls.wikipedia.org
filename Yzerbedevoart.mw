Den '''Yzerbedevoart''' is e bedevoart die de gesneuvelde Vlamsche soldoat'n van d'n [[Êest'n Weireldoorloge |Êerst'n Weireldôorlog]] erdenkt. 

== Geschiedenisse ==
* De bedevoart is begun in 1920 in Koaskerke (Diksmude) en bestoat oek nu nog. De Vlams-Nationalist'n oud'n de erinnering van de Frontbeweging in leven: ''Nooit Meer Oorlog, Zelfbestuur en Godsvrede'' (het fameuze Yzertestament). Anders gezeid: Gèn ôorlog ne mi, e zelfstandig Vloanderen en soamenwerkieng tusschen olle Vloamiengn - wuk da nunder strekking oek is.
* Acht joar loater stoeg den [[Yzertôorn]] der.
* De miserie begoste in d'n [[Twidd'n Weireldôorloge|Twèd'n Weireldôorlog]] (1940-1945). Vele Vlams-Nationalist'n deejn mèj mèt'n Duuts. Sommigte woar'n overtugd da ze mè de Nazi's eindelijk en oenofankelyk Vloandern ging krieg'n. Andere woar'n mèjlopers of woar'n opgestok'n (bievôorbeeld deur de kerke e pasters lyk [[Cyriel Verschaeve]]). Nog andere moes'n ni weet'n van Nazi-Duutsland. Moar achter d'n Ôorlog zat het spel op de woagn: ol de Vlams-Nationalist'n, zoender utzoendering, woar'n bekeken voe collaborateurs. D'n Yzebedevoart krêeg va toen of oek e 'zwort' kantje.
* In 1946 wierd d'n Yzertôorn opgebloazen. De doader ezee nôojt gevoen.
* In de jaren '80 kwam'n d'r mêer en mêer neo-nazi's na d'n tôorn. Dedie add'n dudelyk gèn bôodschap an "Nooit Meer Oorlog". 't Stoat pertank in verschillige toal'n op 'n tôorn geschrev'n. 
* 't Yzerbedevoartcomité oender leiding van voerol [[Lionel Vandenberghe]] wilde mêer vook trekken. Ze vertoald'n 't Yzertestament na ''Vrede, Vrijheid en Verdraagzaamheid'' en stichende e museum. De Vloaming'n va de rechtervleugel, voerol Vlaams Blok (nu [[Vlaams Belang]]) en een dêel van de Volksunie (nu opgedêeld in [[Spirit]] en [[N-VA]]), wos nie 't akkôord mè Vandenberghe.
* Dieptepunt kwam in 1996 toe ze vocht'n op de wieje. Vele bedevoarders weez'n in de richting van 't Vlaams Blok.
* Sedert 2003 et de rechtervleugel een eigen 'bedevoart', noamelyk de [[Yzerwoake]].

== Externe koppelieng ==
*[http://www.ijzertoren.org Website van de Yzertôorn]

[[Categorie: Nieuwstn tyd]]

[[en:IJzerbedevaart]]
[[eo:Izeropilgrimado]]
[[nl:IJzerbedevaart]]
