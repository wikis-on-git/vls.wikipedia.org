'''F.R. Boschvogel''', [[pseudoniem]] voe '''Frans Ramon''' ([[1902]], [[Erdryke]] - [[1994]]), was ne [[Vloandern|Vlamsche]] [[schryver]]. Ie wier lokaal "busveugel" genaamd omdat em hele dagen met ze velo no de [[bus]]sen trok. Ook ip hoge leeftyd ginkt em met ze velo nog langs de [[Brugsen Heirweg]] no Brugge, en ginkt em nog regelmatig her en der in de streke. Ie was getrouwd met Maria Coussemaecker.

Boschvogel leerde ip de Normaalschole van [[Toeroet]] voer ounderwyzer. Loater et em nog bygeleerd voer oeder andere [[regent]] en [[landmeter]].

Ie wier surtoe bekend voe de historische verhalen dat em schreef. In de joaren 1950-1960 was 't ie populairst. Intussen zyn der vele van zen werken veroederd omdat ze dikkers "naief katholyk" geschreven zien. 
Ne klassieker is bevoorbeeld zen boek "Zandstuivers. Vier Houtlandsche novellen" uut 1954. Daarin schetst em een antal karakters. 

In [[1943]] et em de [[Karel Barbierpris]] gekreegn voe ''Willem van Loo''.

Zen oeuvre is ounderzocht gewist deur Franky Vantyghem. Der is intussen in Erdryke een [[Boschvogelkring]] ipgericht die probeert ip zen werk te focussen.

[[Categorie: West-Vlamsche schryver]]
[[Categorie: Zillegem]]
