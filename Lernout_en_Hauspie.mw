{{veranderplat|Ippers}}

'''Lernot en Gauspie''' zin de twiè iprichters van ''L&H'' (loater ''LHSP''), het voôrmoalihe technolohiebedrif ut het [[Ippr|Ipperse]]. Tès begonn'n als ièn van de mièst beloftvolle peirels van de [[Vlamse]] technolohie, moar es utiènhespat als een enorme bubble.

=Heskiedenisse=
'''Jo Lernaut''' en '''Paul Hauspie''' zin in 1987 behonnen met een bedrivveke die sproaktechnolohie ontwikkelde, '''L&H'''. Paul Hauspie was nen boekoudern, Lernaut verkocht computers. Zoan alletwiè de visie da computers te bedien'n moesten zin met de stemme. In't behun oalden ze ol het held da ze noôdih oan ip bie de platselike middenstand. Rond '95 zin ze noa de Amerikoanse technolohiebeurse [[NASDAQ]] hehoan. Mede deur de hoeraverhoalen over udder technolohie, skoten under andièlen als een rakette in de lucht. Ze weirden wok hesteund tot in de hoôgste kringn: Prins Filip eit Flanders Language Valley heopend ip 11 november 1999, soamen met ièste minister [[Verhofstadt]] en koamervoôrzitter [[Herman De Croo]]. [[Jean-Luc Dehaene]] zat in udderen Road Van Bestuur. In 2000 es ter een einde hekomen an 't skoôn liedje, toen da de [[Wall Street Journal]] een verhoal publiceerde over fraudepraktiken in de [[Zud-Koreaanse]] afdièlinge van L&H, die der in bestonden da ze under omzetciffers systematisch oôher iphaven dan ze werkelik woaren. Vanaf ton e de beurswoarde van 450 miljard frank (ip het oôgtepunt) hesmolten als snieeuw voo de zunne. Ip 24 oktober van 2001 zin ze failliet verkloard gewist deur de Ipperse handelsrechtbank.

=Technolohie=   
L&H makte dus technolohie die bedieninge van de computer via sproake meuhelik moeste maoken. Ge keunt da onderverdielen in 4 catehorieen: Sproakcompressie, sproaksynthese, vertoalsoftware en sproakerkenninge. Ièn product da ze verkochtn was Voice Xpress. Ièn van de hoed-nieuws-shows van L&H was da ze een soamenwerkinge oan met [[Microsoft]]: in september 1997 eit Microsoft een andièl van 16% gekocht van L&H, voor een bedrah van 45 millioen dollar. Loater werkten ze wok soamen voor specifieke producten.

=Invloed van L&H ip de streke van Ippr=
Met het verlies van ol het held van minsn ut de streke eit L&H een wrange noasmoake helaten in het Ipperse. Ip het oogtepunt van de hype wos ter wok sproake van het ontwikkeln van een echte [[Flanders Language Valley]] in Ippr (in navolhinge van ''Silicon Valley''). Der es een hroote industriezone voo nieuwe technolohiën hebouwd in Ippr (in de vorm van een binnenoôre. L&H ein nen korten tid in't oôfdhebouw hezeetn, moa achter 't faillisement es FLV stillekesan behunne doôbloedn en es't quasi leehheloôpn.

=Woar es't misheloôpen ?=
In da oofdstik ier goan we ne kier proberen te zien woar dat misheloôpen eit.
Belangrik is da Lernout en Hauspie ne groaten droam oan, n'bitje geld, versjhrikkelik vele courage en nul ervaringe. Nul comma nul.
<br>Ze startten den boel me n'computer programmatje da an poar woordekes koste erkennen van an hiel deudelike spreker.
<br>T'schient dat et nie al te hoe werkte zodat ze een programmatje van de concurrensie gebreukten om geld te goan ronselen.

==Sproaktechnolohie==
Nu dawe omzeggens 20 joar later zin, goan we ne kier kieken woar dat sproak erkenninge stoat.
#Sproakerkenning is gemakkelik voar an demootje in laboratorium condities, verskrikkelik moeilik om et te doen werken met ondeudelike sprekers en in an omgevienge woar datter oak andere sprekers en lawaai es. En toen klappen we noh niet van de minschen lik de West-Vloamingen die'n elft van ulder letters ipeten, of de aziaten woar da de toanoôgte de betiekenisse van t'word bepoald.
#Er zun nie vele condities woar da sproakerkenninge praktischer of rapper werkt dan n'poar simple knoptjes.
#T'is gien kattepisse om sproakerkenninge in an product t'integreren ip an practische maniere.
#T'is nie omdatter iets 100 % meugelik is en praktisch es da de menschen da oak goan gebreuken
In vele GSM's zit er den dag van vandoage sproakerkenninge, moar wordt dawel gebreukt ? Ik weet et nie, moar er zeun vele twiefels.
Ne kier da je teksten gecapteerd et in de computer, toen bestoan er wel vele echter toepassingen, voaral voer speciale secroren (dokterrapporten) en vertoalprogramm's die t'brute vertoalwerk afleveren. Vanzelve goat ut nooit goane: t'zal nog lange minschenwerk bleuven.
<br><br>'''Sproakerkenninge''' is e marginale technolohie en t'zal 't noh lange bleuven oak.

==Van prototype tot ... enander prototype==
T'moaken van e product es lik t'moaken van ne kleinen:
* in an fractie van ne seconde eit t'gedacht of de concepsie
* achter 9 moanden eie e prototype
* en toen eie twintih joar werk om het product en de markt ip te voeden
In t'geval van sproakerkenninge moeie al de tieden me drie vermenigvuldigen binst daje te moaken eit met ne karaktergestoarden want nie oangepast an de bestoande technieken.
<br>
Pol en Jo oan n'bitje kleuten om e ieste prototype toape te skieten, moa voe de volhende stap moesten ze mier geld ein en hiengen ze, oak letterlik, den boer ip.
Zelfs de Union des Banques Suisse was ip n'bepoald moment geïnteresseerd, moar ze betrouwden t'boeltje nie hielehans.
Via alle sorten (gesubsidieerde) research projecten sukkelden Pol en Jo noa prototypes die n'klien bitje verbeterden. Moa lik in vele research projecten: oater ein probleemke ipgelost werd werden er tien nieuwe problemen ontdekt.

==Van research firma tot product firma==
Omdat ze de kosten serieus onderschat oan en mier en mier geld nodig oan moestn ze n'tandje biesteken.
<br>In Belhie est stief moeilik om risico kaptoal te vindn, bie de nuchtere West-Vloamingen schier onmeuglik. Ze zoaten dus in't verkierde land.
<br>En wa lieren we oak eut de geschiedenisse: t'es nie omda je hoe keunt werken an a prototype daje oak en hoe product keunt moaken: da's geweune nen anderen stiel.
<br>Ondertussen kwoamen er oak serieuze concurrenten ip de markt; an den universiteit van Charleroi en in Philips Eindhoven giengen ze minstens even hoe voareut lik in Ippr.
==t'ieste financiéle success: t'begun van t'ende==
;In voarbereidienge
==De groaten boom: gien weh mier achtereut==
;In voarbereidienge

[[Category:Ippr]]
[[Category:Economie]]
[[en:Lernout & Hauspie]]
[[nl:L&H]]
