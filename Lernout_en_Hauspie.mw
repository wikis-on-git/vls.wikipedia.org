{{veranderplat|Ipers}}

'''Lernout en Hauspie''' (Ieper-Poperinge: ''Lernoet & Oespie'') zin de twêe uprichters van ''L&H'' (loater ''LHSP''), 't vôormoalege technologiebedrif uut 't [[Iper]]se. 't Ed êest stif egroeid en 't wos e vôortrekker van de Vlamsche technologiebedrievn, toet da 't gerecht derachter ekomn wos danze eloogn an over nunder winsn.

==Geschiedenisse==
'''Jo Lernout''' en '''Paul Hauspie''' zin in 1987 begun med e bedrivetje die sproaktechnologie oentwikkelde, '''L&H'''. Paul Hauspie wos e boekouder, Lernaut verkocht computers. Z' a'n olletwêe de visie da computers te bedien'n moesten zin met de stemme. In 't begun oaln ze ol 't geld da ze nôdig an up bie de platselike minstand. Roend '95 zin ze noa de [[Amerikoansche]] technologiebeurze [[NASDAQ]] egoan. Omdatter e masse over ekoet is en olles stif schône voornesteld wos, schoot'n nunder andêeln lik een rakette omoge. Ze woarn oek esteund tot in de ogste kriengn: Prins Filip e Flanders Language Valley oopn edoan up 11 november 1999, tope met'n êest'n minister [[Verhofstadt]] en koamervôorzitter [[Herman De Croo]]. [[Jean-Luc Dehaene]] zat in nundern Road van Bestuur. In 2000 ister en ende ekomn an 't schôon liedje, toen da de [[Wall Street Journal]] en artikel publiceerde over fraudepraktiken in de [[Zud-Koreaanse]] afdêlinge van L&H (ze steldn nunder winstciefers schonder voorn dan dasse woarn). Van toene vors is de beurswoarde van 450 miljard frank (up 't ogtepunt) esmookn lik snêeuw. Upn 24sn oktober van 2001 zin ze failliet verkloard deur n' Iperschn andelsrechtbank.

==Technologie==  
L&H makte dus technologie die bedienienge van computers me sproake meugelik moeste moaken. Je ku da oenderverdêeln in 4 categoriejn: Sproakcompresche, sproaksynthese, vertoalsoftware en sproakverkennienge. Êen product da ze verkocht'n, wos Voice Xpress. Êen van de goed-nieuwsshows van L&H wos da ze e soamenwerkinge an me [[Microsoft]]: in september 1997 e Microsoft en andêel van 16% gekocht van L&H, voen e somme va 45 miljoe dollar. Loater wrocht'n z'oek tope voe specifieke product'n.

==Invloed van L&H up de streke van Iper==
Me 't verlies van ol 't geld van menschn uut de streke, en der vele menschn slicht evoarn. up 't ogtepunt van 't bedrif, wuldn ze en echte [[Flanders Language Valley]] in Iper (e bitje lik ''[[Silicon Valley]]''). 't Is e grôte industriezone voe nieuwe technologiejn ebouwd in Iper (in de vorme van 't binste van en ôre). L&H et e momentje in 't ôofdgebouw ezeet'n, mor achter 't faillisement zijn de mêeste bedrivn e bitje met e kêe wegegoan.

== Woarom is 't mislukt?==
In dad oofdstik iere gom e ki trachn te zien woa dat misegoan is.
Belangrik is da Lernout en Hauspie e grôot'n drôom an, e bitje geld, stif vele courage en gin ervoaring. (anvuln)
<br>Ze begist'n 'n boel med e computerprogrammatje da an poar wôordjes koste erkennen van an hêel dudelikn spreker.
<br>'t Schient dat et nie al te goe marcheerde zodat ze een programmatje van de concurrensie gebreukten om geld te goan ronselen.

===Sproaktechnologie===
Nu damme verre 20 joar loater zin, gom eki kieken woar dat sproakverkenning stoat.
#Sproakerkenning is gemakkelik voer e demootje in laboratoriumcondisjes, moa verschrikkelik moeilik om et te doen marcheern met ondudelike sprekers,en in en omgevieng woar datter oek andere sprekers en lawoai zin. En toen klappen we nog niet van de minschen lik de West-Vloamingen die 'n elft van nunder letters opeet'n, of de Aziaten woar da oek de toanôogte de betêkenisse van 't wôord bepoalt.
#Er zien nie vele condisjes woar da sproakerkenninge praktischer of rapper werkt dan e poar simpele knoptjes.
#'t Is gèn kattepis om sproakerkenninge in e product t'integreren op e praktische maniere.
#''t Is nie omdat er etwuk 100 % meugelik is en praktisch es da de menschen da oek goan gebruken.
In vele gsm's zit er den dag van vandoage sproakerkenninge, moar is da wel gebruukt? Ik weet et nie, moar er zeun vele twiefels.
E kè da je teksten ecapteerd et in de computer, toen bestoan er wel vele echte toepassiengn, surtoe voe speciale sectôorn (rapportn va dokteurs) en vertoalprogramma's die 't brute vertoalwerk ofleevern. Vanzelve goat 't nôois goan: 't goa nog lange menschewerk bluuvn.
<br><br>'''Sproakerkenninge''' is e marginale technologie en 't goat 't nog lange bleuven oek.

===Van prototype toet ... een ander prototype===
't Moaken van e product es lik 't moaken van e klêen:
* in e fractie van ne seconde ej' 't gedacht of de concepsie
* achter 9 moanden ej' e prototype
* en toen eej' twintig joar werk om et product en de markt op te voedn
In 't geval van sproakerkenninge moeie al de tied'n me drie vermenigvuldigen binst daje te moaken et met e karaktergestôordn want nie oangepast an de bestoande technieken.
<br>
Pol en Jo an e bitje kluutn om en êeste prototype tope te schieten, moa voe de noaste stap moesten ze mêer geld e, en giengen ze, oek letterlik, de boer op.
Zelfs de Union de Banques Suisses was op e bepoald moment intresseerd, moa ze betrouwden 't boeltje nie hêlegans.
Via alle sôorten (gesubsidieerde) researchprojecten sukkeldn Pol en Jo noa prototypes die e klêen bitje verbeterden. Moa lik in vele researchprojecten: oater êen probleemptje opelost wos, voengn ze tien nieuwe problemen.

===Van researchfirma toet productfirma===
Omdat ze de kosten serieus onderschat an, en mêer en mêer geld nodig an, moest'n ze e tandje biesteken.
<br>In [[Belgje]] is 't stief moeilik om risicokapitoal te viengn, bie de nuchtere West-Vloamingen schier onmeuglik. Ze zaten dus in 't verkêerde land.
<br>En wa lêren we oek uut de geschiedenisse: 't es nie omda je hoe ku werken an e prototype daje oek e goe product ku moaken: da's geweune een andern stiel.
<br>Ondertusschn kwamen er oek serieuze concurrenten op de markt; an de universiteit van Charleroi en in Philips Eindhoven giengn ze minstens even goe voeruut lik in Iper.

=='t Êeste financiële succes: 't begun van 't ende==
;In vôorbereidienge

===De grôten boom: gien weg ne mèr achteruut===
;In vôorbereidienge

[[Categorie:Iper]]
[[Categorie:Informoatie verwerkienge]]

[[en:Lernout & Hauspie]]
[[nl:L&H]]
