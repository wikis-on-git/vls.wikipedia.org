{{veranderplat|Ippers}}

'''Lernot en Gauspie''' zin de twiè iprichters van ''L&H'' (loater ''LHSP''), het vôormoalihe technolohiebedrif ut het [[Ippr|Ipperse]]. 't Es begonn'n als ièn van de mièst beloftvolle peirels van de [[Vlamse]] technolohie, moar es utiènhespat lik een enorm bubble.

=Geschiedenisse=
'''Jo Lernaut''' en '''Paul Hauspie''' zin in 1987 begonnen met een bedrivetje die sproaktechnologie ontwikkelde, '''L&H'''. Paul Hauspie wos e boekouder, Lernaut verkocht computers. Z' a'n alletwiè de visie da computers te bedien'n moesten zin met de stemme. In 't begun oalden ze ol het geld da ze nôodig oan op bie de platselike middenstand. Rond '95 zin ze noa de Amerikoanse technologiebeurse [[NASDAQ]] egoan. Mede deur de hoeraverhoalen over nunder technologie, schoten under andêelen lik een rakette omhoge. Ze woarn oek gesteund tot in de ogste kringn: Prins Filip e Flanders Language Valley opend op 11 november 1999, tope me ièste minister [[Verhofstadt]] en koamervôorzitter [[Herman De Croo]]. [[Jean-Luc Dehaene]] zat in nundern Road van Bestuur. In 2000 es ter een einde gekomen an 't schôon liedje, toen da de [[Wall Street Journal]] een artikel publiceerde over fraudepraktiken in de [[Zud-Koreaanse]] afdêelinge van L&H, die der in bestonden da ze nunder omzetciffers systematisch oger opgaven dan da ze in 't echt woaren. Vanaf ton e de beurswoarde van 450 miljard frank (op 't oogtepunt) gesmolten lik snieeuw voe de zunne. Op 24 oktober van 2001 zin ze failliet verkloard gewist deur de Ipperse handelsrechtbank.

=Technologie=   
L&H makte dus technologie die bedieninge van de computer via sproake meugelik moeste moaken. Je ku da onderverdêeln in 4 catehoriejn: Sproakcompressie, sproaksynthese, vertoalsoftware en sproakerkenning. Ièn product da ze verkochtn wos Voice Xpress. Ièn van de goed-nieuwsshows van L&H wos da ze een soamenwerkinge ân mè [[Microsoft]]: in september 1997 e Microsoft een andêel van 16% gekocht van L&H, voer een bedrag van 45 miljoe dollar. Loater werkten ze oek tope voe specifieke product'n.

=Invloed van L&H op de streke van Ippr=
Me 't verlies van ol 't held van mesjn ut de streke et L&H een wrange nasmoake eloaten in het Ipperse. Op 't oogtepunt van de hype wos ter oek sproake van het ontwikkeln van een echte [[Flanders Language Valley]] in Ippr (in navolhing van ''Silicon Valley''). Der es een hroote industriezone voo nieuwe technolohiën hebouwd in Ippr (in de vorm van een binnenôore. L&H e nen korten tid in 't ôofdhebouw hezeetn, moa achter 't faillisement es FLV stillekesan behunne dôobloedn en is 't quasi leehhelôopn.

=Woar es 't mishelôopen?=
In da oofdstik ier goan we ne kiè probeern te zien woar dat mishelôopen eit.
Belangrik is da Lernout en Hauspie ne groaten droam oan, e bitje geld, versjhrikkelik vele courage en nul ervoaring. Nul komma nul.
<br>Ze begistn 'n boel med e computerprogrammatje da an poar woërdjes koste erkennen van an hiël deudelikn spreker.
<br>'t Schient dat et nie al te hoe werkte zodat ze een programmatje van de concurrensie gebreukten om geld te goan ronselen.

==Sproaktechnolohie==
Nu dawe omzeggens 20 joar later zin, goan we ne kier kieken woar dat sproakerkenning stoat.
#Sproakerkenning is gemakkelik voar e demootje in laboratoriumcondisjes, verschrikkelik moeilik om et te doen marcheern met ondudelike sprekers en in en omgevieng woar datter oek andere sprekers en lawaai zin. En toen klappen we nog niet van de minschen lik de West-Vloamingen die 'n elft van nunder letters opeten, of de Aziaten woar da oek de toanôogte de betiekenisse van 't woord bepoalt.
#Er zien nie vele condisjes woar da sproakerkenninge praktischer of rapper werkt dan n'poar simple knoptjes.
#'t Is gèn kattepis om sproakerkenninge in e product t'integreren op e praktische maniere.
#''t Is nie omdat er iets 100 % meugelik is en praktisch es da de menschen da oek goan gebruken
In vele GSM's zit er den dag van vandoage sproakerkenninge, moar wordt dawel gebrukt? Ik weet et nie, moar er zeun vele twiefels.
Ne kier da je teksten gecapteerd et in de computer, toen bestoan er wel vele echter toepassingen, voaral voe speciale sectoren (dokterrapporten) en vertoalprogramma's die 't brute vertoalwerk ofleveren. Vanzelve goat ut nooit goan: 't goa nog lange menschewerk bluven.
<br><br>'''Sproakerkenninge''' is e marginale technolohie en 't goat 't nog lange bleuven oek.

==Van prototype tot ... enander prototype==
't Moaken van e product es lik 't moaken van e kliën:
* in e fractie van ne seconde ej' 't gedacht of de concepsie
* achter 9 moanden ej' e prototype
* en toen eej' twintih joar werk om het product en de markt op te voeden
In 't geval van sproakerkenninge moeie al de tieden me drie vermenigvuldigen binst daje te moaken eit met ne karaktergestoarden want nie oangepast an de bestoande technieken.
<br>
Pol en Jo oan e bitje kluten om en ieste prototype tope te schieten, moa voe de volhende stap moesten ze mier geld ein en hiengen ze, oak letterlik, den boer op.
Zelfs de Union de Banques Suisses was op e bepoald moment geïnteresseerd, moar ze betrouwden 't boeltje nie hielehans.
Via alle sorten (gesubsidieerde) researchprojecten sukkelden Pol en Jo noa prototypes die e kliën bitje verbeterden. Moa lik in vele researchprojecten: oater ein probleemptje opgelost wos, voegn ze tien nieuwe problemen.

==Van researchfirma toet productfirma==
Omdat ze de kosten serieus onderschat oan, en mier en mier geld nodig oan, moestn ze e tandje biesteken.
<br>In [[Belhie]] est stief moeilik om risicokapitoal te vindn, bie de nuchtere West-Vloamingen schier onmeuglik. Ze zoaten dus in 't verkierde land.
<br>En wa lieren we oak ut de geschiedenisse: 't Es nie omda je hoe keunt werken an e prototype daje oak en hoe product ku moaken: da's geweune een andern stiel.
<br>Ondertussen kwoamen er oak serieuze concurrenten op de markt; an den universiteit van Charleroi en in Philips Eindhoven giengen ze minstens even hoe voareut lik in Ippr.
=='t Iëste financiéle succes: 't begun van 't ende==
;In voarbereidieng

==De groaten boom: gien weh mèr achterut==
;In voarbereidienge

[[Category:Ippr]]
[[Category:Economie]]
[[en:Lernout & Hauspie]]
[[nl:L&H]]
