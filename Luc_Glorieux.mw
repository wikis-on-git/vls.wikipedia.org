'''Luc Glorieux''' ([[Kortrik]], [[6 september]] [[1942]]) es voorol gekend vo zin biedroagn an 't promoot'n van den autocar of den [[ottobuus]].  Ie es actief in de FBAA (Federatie van de Belgische Autobus- en Autocarondernemers en Reisorganisatoren) en eit enigte autocarbeurzn ipgericht, woavan dat den bekendst'n ''Busworld'' es in d' halln va [[Kortrik]] (''[[Xpo|Kortrijk Xpo]]'').
Die beurze eit internationoal belang en es wrêed belangrik vo Kortrik.  Glorieux eit hem ol vree moet'n weiren vo de beurze in Kortrik t'oud'n.

Ip moandag 18 september 2006 won 't ie de twêejoarlijkse Westtoer-Prijs Fernand Peuteman.

==Ipleidienge==
Ie eit e diplom regentaat Nederlans-Geskiedenisse, behoald in 't Sint-Thomas in [[Brussel]].
Doamee begost ie lesse te geevn moa ie vond doa lik nie direk zinne droai.  Achter zinne legerdienst deed ie 'n êen interim achter 'n andern moa kwam uiteindelik in de café-kelder van staduus va Kortrik Juul Coussens teegn, die hem vôornsteldige van secretair te wordn van de ''Federatie Car en Bus''.
Nen job woarin dat ie hem noar eign zeggen ''"zot eit gejeund"''.

==Privé==
Ie weunt in [[Roeseloare]] en eit soamn me zin vromins Fernande twêe dochters: Mieke en Veerle.

[[Categorie:Belgische mens|Glorieux Luc]]
[[Categorie:Kortrik|Glorieux Luc]]
[[Categorie:Roeseloare|Glorieux Luc]]
