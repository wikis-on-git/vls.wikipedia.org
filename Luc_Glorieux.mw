'''Luc Glorieux''' ([[Kortryk]], [[6 september]] [[1942]]) es voorol gekend vo zin bydroagn an 't promootn van den autocar of den [[ottobuus]].  Ie es actief in de FBAA (Federatie van de Belgische Autobus- en Autocarondernemers en Reisorganisatoren) en eit enigte autocarbeurzn ipgericht, woavan dat den bekendstn ''Busworld'' es in d' halln va [[Kortryk]] (''[[Xpo|Kortrijk Xpo]]'').
Die beurze eit internationoal belang en es wrêed belangryk vo Kortryk.  Glorieux eit hem ol vree moetn weiren vo de beurze in Kortryk t'oud'n.

Ip moandag 18 september 2006 won 't ie de twêejoarlijkse Westtoer-Prijs Fernand Peuteman.

==Ipleidienge==
Ie eit e diplom regentaat Nederlans-Geskiedenisse, behoald in 't Sint-Thomas in [[Brussel]].
Doamee begost ie lesse te geevn moa ie vond doa lyk nie direk zinne droai.  Achter zinne legerdienst deed ie 'n êen interim achter 'n andern moa kwam uiteindelyk in de café-kelder van staduus va Kortryk Juul Coussens teegn, die hem vôornsteldige van secretair te wordn van de ''Federatie Car en Bus''.
Nen job woarin dat ie hem noar eign zeggen ''"zot eit gejeund"''.

==Privé==
Ie weunt in [[Roeseloare]] en eit soamn me zin vromins Fernande twêe dochters: Mieke en Veerle.

[[Categorie:Belgische mens|Glorieux Luc]]
[[Categorie:Kortryk|Glorieux Luc]]
[[Categorie:Roeseloare|Glorieux Luc]]
