Ne '''vennootschap''' is een samenwerkingsverband tussen meerdere persoon voe tope te werken, vermeugen en winste te deeln.
Ne vennootschap mag kopen en verkopen, facteurn schryven, moe belasting betalen, kan vo rechtbanken gedaagd worn. 

==Voordelen tegenover eenmanszaken==
Der is meer kapitaal beschikbaar, der zyn meer meugelikeen voor an kredieten te geraken, vennootschapsbelasting is interessanter dan persoonsbelasting, en 't grotste voordeel is messchien nog de beperkte ansprakelikheid ingeval dat 't mislopt. 

==Nadelen tegenover eenmanszaken==
Der zyn de iprichtingskosten, de werkinge is ingewikkelder, de winste moe verdeeld worn, je moet een dubbele boekoedinge en, en der is een minimum startkapitaal nodig. 

==Inbring==
Der wordt surtoe geld ingebrocht, mo ge kunt ook onroerend goed, masien, arbeid en kennisse inbring, alsook rechten lik quotums of patenten. Voor al da'j'inbringt verlies je d'eigendomsrechten, mo kryg je andeeln in te plekke. 

==Werkienge==
Vennootschappen worn bestierd deur een dageliks besteur, en minimum ene keer per jaar moet er een algemene vergaringe van d'andeeloeders worn tope geropen. Ip die algemene vergaringe wordt 't beleid van 't verbyë jaar besproken, wordt 't dageliks bestier gekozen, wordt 't beleid voe 't kommende jaar vaste geleid, wordt de werde van de dividenden bepaald enzovors. 

==Sôortn vennootschappn==
Der zyn van soorten vennootschappen. De meest voorkomende zyn de [[BVBA]], den [[NV]] de [[CV]]. In de landbouwsector ist er nog een soorte van een kruusinge met éénmanszaken, namelik de [[landbouwvennootschap]].

[[Categorie:Economie]]
