Het '''Seaside festival''' wos in de joarn '80 een [[festival]] vo [[alternatieve muziek]] in [[België]].

Het Seaside festival wierd joarliks georganiseerd in 't twidde weekend van ogustus in [[De Panne]], met uutzounderinge van de allerlatste editie (1986) die in [[Veurne]] deureging. 

Ip de verschillende edities van het Seaside festival troadn ounder andere de volgende voorol groepn ip: [[The Cure]], [[Public Ofbeeldienge Limited]], [[Siouxsie and the Banshees]], [[Killing Joke]], [[Echo and the Bunnymen]], [[The March Violets]], [[New Order]], [[Fad Gadget]], [[The Stranglers]] en [[The Ramones]], en ôok Belgische artistn, gelyk: [[Arno|TC Matic]], [[Front 242]], [[Red Zebra]], [[Luc Van Acker]] en [[Arbeid Adelt!]]. Ol die groepn woarn de crème de la crème van de [[New Wave]], een muziekstrôminge die ton eur ôogtepunt kende.

[[1985]] wos voor het Seaside festival een topjoar. Mêer dan 20.000 minsn zaktn of noa De Panne. In 't voorjoar van [[1987]] ein de organisatoorn beslist vo der mee te kappn.

Twêe festivals gingn verder woa da Seaside stopte: [[Polderrock]] ([[Oedeburg]], [[West-Vloandern]]) en [[Pukkelpop]] ([[Leopoldsburg]], [[Limburg]]). 

[[Categorie:West-Vlamsch muziekfestival]]
[[Categorie:New Wave]]

[[nl:Seaside festival]]
