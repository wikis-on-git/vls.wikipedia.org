{{Taxobox
|type=dier
|afbeelding=Porcellio scaber on bark.jpg
|afbeeldingtekst=Pissebeddn up e stik out
|rijk=[[Animalia]] (Bêestn)
|stam=[[Geleedpôtigen|Arthropoda]] (Geleedpôtigen)
|onderstam=[[Kreeftachtigen|Crustacea]] (Kreeftachtigen)
|klasse=[[Malacostraca]] (Oggere kreeftn)
|orde=[[Isopoda]] (Pissebeddn)
|onderorde=[[Oniscidea]]
|w-naam=Porcellio scaber
|auteur=[[Pierre André Latreille|Latreille]]
|datum=1802}}
De '''pissebedde''' ''(Porcellio scaber)'' es en olgemeen voorkommend kreeftachtig beestje.

==Evoluusje==
Pissebeddn zyn kreeftachtigen die under angepast èn an 't leevn up 't land. Doarom zyn ze ook wel ''landpissebeddn'' genoemd. Da zie je nog an under anatomie want z'èn nog osan [[kieuwn]] die ze gebruukn vo [[zuurstof]] in t'oasemn. Da verkloart ook woarom ze ollene moa keunn (over)leevn in e vochtige omgevienge. 

==Uterlik en leefomgevienge==
Pissebeddn zyn styf ofgeplat en ze kommn nie langer dan 2 cm. Under kleur varieert van bruun tout doenkergrys. Under lyf es dudelik gesegmenteerd. Pissebeddn èn zeevn poar pootn. Ze zyn actief by nachte. By gevoar keunn ze ol under pootn intrekkn onder undern buuk en nunder uprolln in e bolletje. 't Bestoan ôok woaterpissebeddn die styf trekkn up dedie die up 't land leevn.

Ge goat ze vindn in kelders, in 'n of, busschn en wêen, in serrekassn en vuuloopn. Ge goat ze ook osan vindn onder pottn, tiggels of steenn die ol en ende buutn liggn.

==Teetn==
Ze leevn van orgoanisch materioal lik loof en out dan ze mè undern sterkn mondn fynmoaln.

==Voortplantienge==
Pissebeddn èn e specioale maniere van under voort te plantn da nog e gevolg es van under anpassienge an 't leevn up et droge. Achter de poarienge begunt 't wuvetje te vervelln. Ze krygt ne broedbudel onder eurne buuk woarin da ze d'eitjes legt. De ''nimfn'' bluuvn doar 40 tout 50 doagn. Ondertusschn vervelln ze verschillige keers.
{{commons|Porcellio scaber}}
{{commons|Category:Oniscidea}}

[[Categorie:Kreeftachtige]]

[[da:Bænkebider]]
[[de:Landasseln]]
[[en:Woodlouse]]
[[es:Oniscidea]]
[[fr:Cloporte]]
[[he:טחבית מצויה]]
[[io:Aselo]]
[[ja:ワラジムシ亜目]]
[[lt:Vėdarėliai]]
[[nl:Landpissebedden]]
[[nn:Skrukketroll]]
[[no:Skrukketroll]]
[[pt:Bicho-da-conta]]
[[ru:Мокрицы]]
[[simple:Sow bug]]
