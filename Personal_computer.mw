Nen '''personal computer''' is nen [[computer]] die mêestens gebruukt wordt deur gezinn. Personal computer es mêestol gebruukt under zyn afkortinge PC. 't Gebruuk van nen PC verschilt van gebruker noa gebruker, mêestol goa 't over surfn ip 't [[internet]], digitoale foto's beheern, tekstn verwerkn of spellekes.

== Hardware ==
De hardware van nen computer zyn olle onderdêeln in of rond dien computer. De hardware van nen computer verschilln vele van computer tot computer, moa normoal kun je volgende hardware onderscheidn:
===Binn de computer===
* De kasse, das de butenkant van de pc woarin da olle hardware zit.
* 't [[Moederbord]], is een ploate woarip dat ol de binnenste hardware gemonteerd es.
* De [[processor]], kunn we zien lik 't erte van de computer, een andere noame is CPU, wuk da stoat vo Central Processing Unit. De Processor moakt olle berekeniengn in de computer.
* De [[arte ploate]] is de schyve in de computer woarip dat olle [[software]] ipgeslagn is.
* 't [[Werkgeheugn]] is de plekke woar da olle dingn die ip da moment in gebruuk zyn, ipgesloagn zin.
* De [[groafische koarte]] makt da 't gêen de computer doet ip et scherm kan kommn
* Der kunn wok nog ander diengn in de computer zittn, mo de lyste is styf lank.

===Rond de computer===
* Et [[scherm]], vo beeld te een
* De [[muze (computer)|muze]], is een besteuringsapparoat vo de computer
* Et [[toetsnbord]] of keyboard in 't [[Iengels|Ingels]], is wok een besteuringsapparoat.
* Dikwylsn zyn der wok nog boksn.
* Glyk binnenin zyn der wok nog styf veel andere meugelikeedn.

== Software ==
Ip nen pc stoat der veel software. Êen van de belangrykste davan is et besteuringssysteem da eindelyk olles ip de computer regelt. De bekenstn is [[Microsoft Windows]], moa der bestoan wok andere besteuringssysteemn: [[Mac OS]], [[Linux]] in ol zyn varianten en ol zuks.

[[Categorie:Informatica]]
