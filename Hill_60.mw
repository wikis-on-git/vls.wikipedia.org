'''Hill 60''' is e plekke bie [[Zillebeke]] woa dat er zwoar gevochtn is in den [[eerste weireldoorloh | 1sten Wèreldoèrlog]]. D’r leggn nog ossan vele soldoatn die noèjs gevoen of begroavn zin.

== Van woa komt die noame? ==
In de 19sten ièuw ezze op die plekke e trèngliene gemakt, en ol de opgegroavn eirde kwam op die plekke. De noame komt van ’t feit dat die heuvel juste 60 meters boven ziè-niveau legt.

== ’t Belang va Hill 60 ==
Iedern heuvel wos va strategisch belang in ‘n Oèrloge: je kut et slagveld vele beter overzien. Dus je ku goan peijzn dan de Duutsche en de Geallieerde nunder kapot gevochtn en om Hill 60 in nunder macht te kriegn. De Duutsche kosn de Fransche verjoagn op 10 december 1914. Toen dan de Iengelsche de Fransche op die plekke oflostn, wilndeze Hill 60 veroveren. De slag wos gedièltelik oek oendergroens geleverd. In [[De Twède Slag om Mjeesn]] lagen d’r van de 19 ontplofte mien oek 2 oender Hill 60.

Vandoage is ’t nog ossan stief bezocht deur Iengelsche toeristn - dikkers familie va veteroan. Vlakbie legt er e klièn museumtje.

== Wie wos er boas op Hill 60? ==
* Ièst woarn de '''Fransche''' boas
* Op 10 december 1914 wos ’t van de '''Duutsche'''
* 17 april 1915 is ’t veroverd deur de '''Iengelsche'''
* De '''Duutsche''' kwaamn were op 5 mei 1916
* Were van de '''Iengelsche''' op [[De Twède Slag om Mjeesn | 7 juni 1917]]
* Nog ekè van de '''Duutsche''' in april 1918
* Te lange leste were van de '''Iengelsche''' op 29 september 1918

== 't Museum ==
Queen Victoria Rifles Museum
je viengt er (machiene)gewèrn, bajonettn, foto's, diassen, kliejèrs,...

Iedern dag op'n va 10u toet 18u<br>
Zwarteleenstroate 40 - 8902 Zillebeke<br>
Telefong 057-206 276
