{{veranderplat|Iepers}}
[[Image:Hill60bunker.JPG|thumb|250px|E restant van e bunker]]
[[Image:Hill60anno2006.JPG|thumb|250px|Hill 60, anno 2006: rustig & vredig]]
[[Image:Hill60monument.JPG|thumb|250px|Detail van 't monument]]


'''Hill 60''' (utsproake: ''il tjesteg'' (te plekke), ''Hil Siekstie'' ([[Iengels]]) is e plekke bie [[Zillebeke]] woa dat er zwoar gevochtn is in den [[Eeste Weireldoorlog | 1sten Weireldoorlog]]. D’r leggn nog ossan vele soldoatn die nôojs gevoen of begroavn zin.

== Van woa komt die noame? ==
In de 19sten êeuw en ze e treingliene gemakt ([[Ieper]]-Komen), en e masse van de opgegroavn eirde kwam op die plekke. De noame komt van ’t feit dat die heuvel juste 60 meters boven zêe-niveau legt.

== ’t Belang va Hill 60 ==
Iedern heuvel wos va strategisch belang in ‘n Oorlog: je kut et slagveld vele beter overzien. Dus je ku goan peijzn dan de Duutsche en de Geallieerde nunder kapot gevochtn en om Hill 60 in nunder macht te kriegn. De Duutsche kosn de Fransche verjoagn op 10 december 1914. Toen dan de Iengelsche de Fransche op die plekke oflostn, wilndeze Hill 60 veroveren. De slag wos gedêeltelik oek oendergroens geleverd. In [[De Twède slag om Mêesn]] lagen d’r van de 19 ontplofte mien oek 2 oender Hill 60.

Vandoage is ’t nog ossan stief bezocht deur Iengelsche toerist'n - dikkers familie va veteroan. Vlakbie legt er e klêen museumtje.

== Wie wos er boas op Hill 60? ==
* Êest woarn de '''Fransche''' boas
* Op 10 december 1914 wos ’t van de '''Duutsche'''
* 17 april 1915 is ’t veroverd deur de '''Iengelsche'''
* De '''Duutsche''' kwaamn were op 5 mei 1916
* Were van de '''Iengelsche''' op [[De Twède slag om Mêesn | 7 juni 1917]]
* Nog ekè van de '''Duutsche''' in april 1918
* Te lange leste, were van de '''Iengelsche''' op 29 september 1918

== 't Museum ==
Queen Victoria Rifles Museum:<br>
je viengt er (machiene)gewèrn, bajonettn, foto's, diassen, klêers,...

Iedern dag op'n va 10u toet 18u<br>
Zwarteleenstroate 40 - 8902 Zillebeke<br>
Telefong 057-206 276 <br>
''(informoasje oender vôorbehoud: ze zin entwuk nieuws an 't bouwn - september 2006)''

== Hill 62 ==
[[Hill 62]] - oek e plekke woa da 't er zwoar gevochtn is - legt in 't geburte.

[[Category: Geschiedenisse]]

[[en:Battle of Hill 60 (Western Front)]]
[[nl:Hill 60]]
