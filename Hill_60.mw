{{veranderplat|Iepers}}
[[Ofbeeldienge:Hill60bunker.JPG|thumb|250px|E restant van e bunker]]
[[Ofbeeldienge:Hill60anno2006.JPG|thumb|250px|Hill 60, anno 2006: rustig & vredig]]
[[Ofbeeldienge:Hill60monument.JPG|thumb|250px|Detail van 't monument]]


'''Hill 60''' (utsproake: ''il tjesteg'' (te plekke), ''Hil Siekstie'' ([[Iengels]]) is e plekke bie [[Zillebeke]] woa dat er zwoar gevochtn is in [[Eeste Weireldoorlog | 1sten Weireldoorlog]]. 't Lign nog ossan vele soldoatn die nôojs evoen of begroavn zin.

== Van woa komt die noame? ==
In 19sten êeuw en ze e tringliene emakt ([[Ieper]]-Komen) en e masse van de upegroavn eirde kwam up die plekke. De noame komt van ’t feit dat dien euvel juuste 60 meters boovn zêe-nieveau ligt.

== ’t Belang va Hill 60 ==
Iedern euvel wos va strategisch belang in ‘n Oorlog: je kut et slagveld vele beter overzien. Dus je ku goan peijzn dat 'n Duuts en de Geallieerdn nunder kapot evochtn en voe Hill 60 in nunder macht te kriegn. De Duutsche kusn de Fransche verjoagn up 10 december 1914. Toen dan d' Iengelsche de Fransche up die plekke oflostn, wuln dedie Hill 60 veroovern. 'n Slag wos dêels oek oendergroens eleverd. In [[De Twède slag om Mêesn]] loagn d’r van de 19 ontplofte mien oek 2 oender Hill 60.

Vandoage is ’t nog ossan stief bezocht deur Iengelsche toerist'n - dikkers familie va veteroan. 't I doar oek e meseumtje juuste derbie.

== Wie wost er boas up Hill 60? ==
* Êest woarn de '''Fransche''' boas
* Up 10 december 1914 wos ’t van de '''Duutsche'''
* 17 april 1915 is ’t veroverd deur de '''Iengelsche'''
* De '''Duutsche''' kwaamn were op 5 mei 1916
* Were van de '''Iengelsche''' up [[De Twède slag om Mêesn | 7 juni 1917]]
* Nog ekè van de '''Duutsche''' in april 1918
* Te lange leste, were van de '''Iengelsche''' op 29 september 1918

== 't Museum ==
Queen Victoria Rifles Museum:<br>
je vient doa mitrajetn en geweune gewirn, bajonetn, fottoos, diasn, klêers,...

Iedern dag oopn vant'n tien'n toet te zesn<br>
Zworteleenstroate 40 - 8902 Zillebeke<br>
Tillefong 057-20.62.76 <br>
''(informoasje oender vôorbehoud: ze zin entwuk nieuws an 't bouwn - september 2006)''

== Hill 62 ==
[[Hill 62]] - oek e plekke woa da 't er zwoar gevochtn is - ligt in 't geburte.

[[Categorie: Geschiedenisse]]

[[en:Battle of Hill 60 (Western Front)]]
[[nl:Hill 60]]
