{{Infobox Belgische deelgemeente|
|kaart1=[[Ofbeeldienge:AartrijkeLocation.svg|300px]]
|naam= Aartrijke
|provincie=WVLA
|gemeente=[[Zillegem]]
|latitudeGraden=51
|latitudeMinuten=07
|latitudeSeconden=10
|longitudeGraden=3
|longitudeMinuten=05
|longitudeSeconden=26
|opp=21,52
|inw=4.533
|datum=2006
|dichtheid=
|postcode=8211
|}}
'''Erdryke''' ([[Nederlands]]: Aartrijke) is e dorp in de [[België|Belgische]] provinsje [[West-Vloandern]] en e dêelgemêente van [[Zillegem]]. 't Weun doar e grôte 4000 menschn.

[[Image:Aartrijke - Sint-Andreaskerk 1.jpg|thumb|left|Sint-Andreaskerke an de markt]]
<br clear="left"/>

==Geschienisse==
Keunink Karel den Eenvoedigen, of ze voorgangers, an an de bisschop van Doornik-Noyon 't doming Erdryke gegeven. In 893 vroeg bisschop Heidilo van Doornik-Noyon an de keunink Karel den Eenvoedigen om die schenkinge te bekrachtigen omdat de Vlamse graaf, Boudewijn II, Erdryke gusurpeerd adde beist 't administratief vacuüm die der ountstaan was deur de Vikinginvallen van 879-884. In diene tekst wier het dorp "Artiriacum" genaamd. De graaf et noois nie meer were gegeven, en azo was bevoorbeeld in 944 Arnulf I de Grote, graaf van Vlaanderen, heer van Erdryke. 

In 't Ancien Regime viel Erdryke voe twee derden ounder 't [[Brugsche Vrye]], voor oungeveer één derde ounder 't [[Land van Wyndale]], voor oungeveer 2% ounder 't [[Kanunnikse]], en nog voor een te verwaarlozen antal [[gemeten]] ounder den [[Houtsen]].

't Sint-Donaaskapittel had 't [[patronaatsrecht]] in an. 

Erdryke zoe van 1583 toe begun de jaren 1590 helegans ountvolkt zyn gewist deur de [[godsdienst-trubbels]]. Ook d'omliggende dorpen zyn vele jaren helegans verlaten gewist. Vele families waren gevlucht no [[Brugge]], [[Rysel]], nor [[Olland]], [[Iengeland]] etcetera. Der zyn der vele noois nie meer were gekom. In 'd eeste decennia van de jaren 1600 zyn der vele immigranten toe gekom van 't noorn van Vrankryk.

==Economie==
Erdryke et anno 2007 nog assan een landbouwkarakter, en een navenant antal serieuze boeren. 't Dorp is ook bekend voe zen gesticht, den [[Iengelbewaarder]], voe zen grote basisschole [[VEKBA]], en voe zen wasserië [[De Ster]]. 

==Lokaal leven==
Alle jaren organiseert er een feestcomité de kerremesse in september, hoe langer hoe meer een groot parochiaal gebeurn.

Der wordt in Erdryke vele gezoeng. De zyn drie koren: 't OKRA-koor, 't Sint-Andreaskoor, en 't Jongerenkoor Artiriacum. Der is een levendige fanfare, [[Hoger Op]]. 

Der zyn ook jeugdbewegieng in Erdryke, de [[Chiro]] en de [[KLJ]]. Der was overtyd voe de jounges een [[KSA]], mo die vereniginge is gestopt. 't Parochiaal centrum naamt Jonkhove. 

Der is vaneigens ook ne voetbalploeg.

==Bezienswaardigheen==
===Sint-Andreaskerke===
Is een neogotische kerke, gebouwd tussen 1900 en 1910. Rond 1990 is ze helegans, zowel langs bin als langs buten gerestaureerd. 
===De Drie Zwoaluuwn===
Lokaal de "Drie Zwowms" genaamd. Da's 't oedste boerderytje van 't dorp. 't Staat langs de bane van Erdryke nor Ichtegem, ip 't kruuspuntje met de [[Zeeweg]]. 't Wier al vermeld in de 16d'eeuwe.
===Kastêel de Maere of 't [[Kastêel d'Aertrycke]]===
Da kastêel wier gebouwd in de 19d'eeuwe deur baron de Maere d'Aertrycke. 't Staat halverwege tussen Erdryke en Toeroet. Parochiaal gaat 't mee met Erdryke, gemeentelyk gaat 't mee met stad Toeroet.

==='t Kastêel van Caloens===
Een kastêel langs de bane van Erdryke no Zillegem. 
===Brouwery de Leeuw===
Een 19de eeuws groot gebouw, die vele decennia een brouwery is gewist. Achter vele jaren van verkrottinge wier 't gebouw deur de gemeente Zillegem angekocht en helegans gerestaureerd. 't Is nu 't archief voe die gemeente. 
==='t Landschap===
Der kun in Erdryke schone wandelingen gemakt worn. 't Dorp ligt ip een heuvel.

==Bron==
POLLET, J., Bijdragen tot de geschiedenis van Aartrijke. Twee delen, Uutgegeven deur de Heemkundige Kringe "Pastoor Ronse", Zillegem, 1982.
==Externe koppelienge==
*[http://www.aartrijkeleeft.be Fêestcomiteit Aartrijke Leeft]

[[categorie:Plekke in West-Vloandern]]
[[categorie:Zillegem]]

[[nl:Aartrijke]]
[[pt:Aartrijke]]
