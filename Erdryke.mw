{{Infobox Belgische deelgemeente|
|kaart1=[[Ofbeeldienge:AartrijkeLocation.svg|300px]]
|naam= Aartrijke
|provincie=WVLA
|gemeente=[[Zillegem]]
|latitudeGraden=51
|latitudeMinuten=07
|latitudeSeconden=10
|longitudeGraden=3
|longitudeMinuten=05
|longitudeSeconden=26
|opp=21,52
|inw=4.533
|datum=2006
|dichtheid=
|postcode=8211
|}}
'''Erdrieke''' is e dorp en dêelgemêente van [[Zillegem]]. 't Weun doar e grôte 4000 menschn.

[[Categorie:Plekke in West-Vloandern]]
[[Categorie:Zillegem]]

==Geschienisse==
Keunink Karel den Eenvoedigen, of ze voorgangers, an an de bisschop van Doornik-Noyon 't doming Erdrieke gegeven. In 893 vroeg bisschop Heidilo van Doornik-Noyon an de keunink Karel den Eenvoedigen om die schenkinge te bekrachtigen omdat de Vlamse graaf, Boudewijn II, Erdrieke gusurpeerd adde beist 't administratief vacuüm die der ontstaan was deur de Vikinginvallen van 879-884. In diene tekst wier het dorp "Artiriacum" genaamd. De graaf et noois nie meer were gegeven, en azo was bevoorbeeld in 944 Arnulf I de Grote, graaf van Vlaanderen, heer van Erdrieke. 

In 't Ancien Regime viel Erdrieke voe twee derden onder 't [[Brugse Vrije]], voor ongeveer één derde onder 't [[Land van Wiendale]], voor ongeveer 2% onder 't [[Kanunnikse]], en nog voor een te verwaarlozen antal [[gemeten]] onder den [[Houtsen]].

't Sint-Donaaskapittel had 't [[patronaatsrecht]] in an. 

Erdrieke zoe van 1583 toe begun de jaren 1590 helegans ontvolkt zien gewist deur de [[godsdienst-trubbels]]. Ook d'omliggende dorpen zien vele jaren helegans verlaten gewist. Vele families waren gevlucht no [[Brugge]], [[Riesel]], nor [[Olland]], [[Iengeland]] etcetera. Der zien der vele noois nie meer were gekom. In 'd eeste decennia van de jaren 1600 zien der vele immigranten toe gekom van 't noorn van Vrankriek.

==Economie==
Erdrieke et anno 2007 nog assan een landbouwkarakter, en een navenant antal serieuze boeren. 't Dorp is ook bekend voe zen gesticht, den [[Iengelbewaarder]], voe zen grote basisschole [[VEKBA]], en voe zen wasserië [[De Ster]]. 

==Lokaal leven==
Alle jaren organiseert er een feestcomité de kerremesse in september, hoe langer hoe meer een groot parochiaal gebeurn.

Der wordt in Erdrieke vele gezoeng. De zien drie koren: 't OKRA-koor, 't Sint-Andreaskoor, en 't Jongerenkoor Artiriacum. Der is een levendige fanfare, [[Hoger Op]]. 

Der is vaneigens ook ne voetbalploeg.

==Bezienswaardigheen==
===Sint-Andreaskerke===
Is een neogotische kerke, gebouwd tussen 1900 en 1910. Rond 1990 is ze helegans, zowel langs bin als langs buten gerestaureerd. 
===De [[Drie Zwaluwen]]===
lokaal de "Drie Zwowms" genaamd. Da's 't oedste boerderietje van 't dorp. 't Staat langs de bane van Erdrieke nor Ichtegem, ip 't kruuspuntje met de [[Zeeweg]]. 't Wier al vermeld in de 16d'eeuwe.
===Kasteel de Maere===
beter bekend als 't [[Kasteel d'Aertrycke]]. Da kasteel wier gebouwd in de 19d'eeuwe deur baron de Maere d'Aertrycke. 't Staat halverwege tussen Erdrieke en Toeroet. Parochiaal gaat 't mee met Erdrieke, gemeentelik gaat 't mee met stad Toeroet.
==='t Kasteel van van Caloens===
Een kasteel langs de bane van Erdrieke no Zillegem. 
===Brouwerie de Leeuw===
Een 19de eeuws groot gebouw, die vele decennia een brouwerie is gewist. Achter vele jaren van verkrottinge wier 't gebouw deur de gemeente Zillegem angekocht en helegans gerestaureerd. 't Is nu 't archief voe die gemeente. 
==='t Landschap===
Der kun in Erdrieke schone wandelingen gemakt worn. 't Dorp ligt ip een heuvel.

==bron==
POLLET, J., Bijdragen tot de geschiedenis van Aartrijke. Twee delen, Uutgegeven deur de Heemkundige Kringe "Pastoor Ronse", Zillegem, 1982.
