De '''E40''' es en otostrade die over het [[West-Vlams]] hrondgebied lôopt. De 'E' in de noame wist ip het feit dat het om een otostrade goat die ipgenomen es in het [[Europa|Europeeske]] systèm van otostraden. Vôor 1986 werd ie de ''E5'' henoamd, na de rationalisaotie van noamen van Europeese otostrades E40. Tès êen van de belangrikste [[West-Vlamse]] verkièrsassen, soamen met de [[E17]]. Iès anheleid in verskillende fasen: 't stik tussen [[Luk]] en [[Ostende]] es anheleid tussen '37 en '40 en tussen '50 en 56', 't stik tussen [[Veurne]] en [[Jabbeke]] es't er veel loater gekoomn: tussn '73 en '85 ein ze't anheleid. De E40 es de odste otostrade van [[Belgje]].

De E40 es een lange otostrade, wel 8000km lank. In Belgje volt ie samen met de Oôst-West asse, die Luk, Brussel en de [[Vlamse Kust]] verbindt. Tes een hièl drukke otostrade, in de weeke zit ie vul me pendelairs noa Brussel toe (de files tussen [[Aflihhem]]  en [[Ternat]] zin structureel, wa wil zehhn dat ze biekans iedern dag vôorkoomn), ip warme dogen zit de E40 vul in de richtinge van de kust omda ol de Brusseleirs noa de ziè willn. Dad ès logisch, omdat ie deur zin liggingen (hièlegans parallel an de kust) een ideole maniere ès om de mièste kuststeedn te bereik'n.

== WestVlams traject==
De E40 komt de provinsje van [[West-Vloandern]] binn'n in [[Bèèrnem]] (vanut Brussel gezien), lôopt hièlegans via [[Brugge]] noar de [[Vrankrik|Franse]] grenze in [[Oadinkerke]] ([[De Panne]]). Ie volgt grôotendêels het traject van de [[A10]] en de [[A18]]. De belangrikste gemêent'n langs zin (West-Vlams) traject zin:
* Bèèrnem (1 ofrit)
* [[Ôostkamp]] (1 ofrit)
* Brugge (1 ofrit)
* Jabbeke (1 ofrit)
* [[Zandvôorde]] ([[Ostende]]) (1 ofrit)
* Ostende (1 ofrit)
* [[Gistel]] (1 ofrit)
* [[Middelkerke]] (1 ofrit)
* [[Nieuwpôort]] (1 ofrit)
* [[Ôostduunkerke]] ([[Koksiede]]) (1 ofrit)
* Veurne (1 ofrit)
* Oadinkerke (De Panne) (1 ofrit)
* Franske hrenze

Der wordt dikkers hepeinsd dat de E40 d'autostrade van Oostende noa Brussel is, mao da's niet 100 procent juuste. Helik da'j ierboovn ku zien, buuht de E40 uut binneland ter ohte van Jabbeke of noa 't zuudn noa Frankriek. 't Stikske autostrade da in 't verlengde in Jabbeke deurelopt nor Ostende zelve, is hin E40 mih, maor èt aljeene 't Belgische nummer A10.

==Europees traject==
Zoals gezeid es de E40 êen van de langere Europeeske otostraden. Ie lôopt hièlegans van't Oôsten van Europa (Leninogorsk in [[Oezbekistan]]) en lôopt ozwo via [[Kazachstan]], [[Rusland]], [[Oekraïne]], [[Polen]], [[Dutsland]] via Belgje noa Vrankrik (eindpunt [[Calais]]). Tes een typiske Oôst-West verbindinge.

==Varia==
De winkelketen [[E5-mode]] eit zinne noame hekregen van de E5 otostrade.

==Koppelinge==
[http://home.scarlet.be/~si650495/snelweg/index-nl.html website over de Belgiske snelweegn]

[[Category: Verkêer]]

[[de:Europastraße 40]]
[[en:European route E40]]
[[fr:E40]]
[[nl:Europese weg 40]]
[[no:Europavei 40]]
[[pl:E40 (trasa europejska)]]
[[sv:E40]]
[[uk:Автошлях E40]]
