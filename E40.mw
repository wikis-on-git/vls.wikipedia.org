De '''E40''' es en otostrade die over het [[West-Vlams]] hrondgebied loôpt. De 'E' in de noame wist ip het feit dat het om een otostrade goat die ipgenomen es in het [[Europa|Europeeske]] systèm van otostraden. Voôr 1986 werd ie de ''E5'' henoamd, na de rationalisaotie van noamen van Europeese otostrades E40. Tès ièn van de belangrikste [[West-Vlamse]] verkièrsassen, soamen met de [[E17]].

De E40 es een lange otostrade, wel 8000km lank. In [[Belhje]] volt ie samen met de Oôst-West asse, die [[Luk]], [[Brussel]] en de [[Vlamse Kust]] verbindt. Tes een hièl drukke otostrade, in de weeke zit ie vul me pendelairs noa Brussel toe (de files tussen [[Aflihhem]]  en [[Ternat]] zin structureel, wa wil zehhn dat ze biekans iedern dag voôrkoomn), ip warme dogen zit de E40 vul in de richtinge van de kust omda ol de Brusseleirs noa de ziè willn. Dad ès lohisch, omdat ie deur zin lihhingen (hièlegans parallel an de kust) een ideole maniere ès om de mièste kuststeedn te bereikn. De E40 es ièn van de odste otostrades en stikken dervan bestoan al mièr dan 50 joar (van 1956).

== WestVlams traject==
De E40 komt de provinsje van [[West-Vlaondern]] binn'n in [[Bèèrnem]] (vanut Brussel gezien), loôpt hièlegans via [[Bruhhe]] noar de [[Vrankrik|Franse]] grenze in [[Oadinkerke]] ([[De Panne]]). Ie volgt groôtendièls het traject van de [[A10]] en de [[A18]]. De belangrikste hemeentn langs zin (West-Vlams) traject zin:
* Bèèrnem (1 ofrit)
* [[Oôstkamp]] (1 ofrit)
* Bruhhe (1 ofrit)
* [[Jabbeke]] (1 ofrit)
* [[Zandvoôrde]] ([[Zunnebeke]]) (1 ofrit)
* [[Ostende]] (1 ofrit)
* [[Histel]] (1 ofrit)
* [[Middelkerke]] (1 ofrit)
* [[Nieuwpoôrt]] (1 ofrit)
* [[Oöstduunkerke]] ([[Koksiede]]) (1 ofrit)
* [[Veurne]] (1 ofrit)
* Oadinkerke (De Panne) (1 ofrit)
* Franske hrenze

==Europees traject==
Zoals gezeid es de E40 ièn van de langere Europeeske otostraden. Ie loôpt hièlegans van't Oôsten van Europa (Leninogorsk in [[Oezbekistan]]) en loôpt ozwo via [[Kazachstan]], [[Rusland]], [[Oekraïne]], [[Polen]], [[Dutsland]] via Belhje noa Vrankrik (eindpunt [[Calais]]). Tes een typiske Oôst-West verbindinge.

==Varia==
De winkelketen [[E5-mode]] eit zinne noame hekregen van de E5 otostrade.


[[Category: Verkièr]]
