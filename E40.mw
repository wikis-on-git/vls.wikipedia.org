Den '''E40''' is een otostrade die over het [[West-Vlams]] grondgebied lôopt. De 'E' in de noame wist ip het feit dat het om een otostrade goat die ipgenomen is in het [[Europa|Europese]] systeim van otostraden. Vôor 1986 werd ie de ''E5'' genoamd, na de rationalisaotie van noamn van Europeese otostrades E40. T'is êen van de belangrykste West-Vlamse verkêersassn, tegoare met den [[E17]] en den [[E403]]. J'is angeleid in verschillende faasn: 't stik tussen [[Luuk]] en [[Jabbeke]] is angeleid tussn '37 en '40 en tussn '50 en 56', 't stik tussn [[Veurne]] en [[Jabbeke]] is't er vele loater gekoomn: tussn '73 en '85 ein ze't angeleid. De E40 is de oedste otostrade van [[Belgje]].

De E40 is een lange otostrade, wel 8000km lang. In Belgje volt ie tôpe met de Oôst-West asse, die Luuk, Brussel en de [[Vlamse Kust]] verbindt. T'es een hêel drukke otostrade, in de weeke zit ie vul me pendelairs noa Brussel toe (de files tussn [[Afliggem]]  en [[Ternat]] zien structureel, wa wil zegg'n dat ze bykans iedern dag vôorkoomn), ip warme doagn zit de E40 vul in de richtienge van de kust omda ol de menschen van't binnland noa de zêe willn. Dad is logisch, omdat ie deur z'n liggienge (hêelegans parallel an de kust) een ideole maniere is om de mêeste kuststeed'n te beriek'n.

== West-Vlams traject==
De E40 komt de provincie van [[West-Vloandern]] binn'n in [[Beirnem]] (vanut Brussel gezien), lôopt hêelegans via [[Brugge]] noar de [[Vrankryk|Franse]] grenze in [[Oadinkerke]] ([[De Panne]]). Ie volgt grôtendêels het traject van de [[A10]] en de [[A18]]. De belangrykste gemêent'n langst z'n (West-Vlams) traject zien:
* Beirnem (1 ofrit)
* [[Ôostkamp]] (1 ofrit)
* Brugge (4 ofritten)
* Jabbeke (1 ofrit)
* [[Zandvôorde]] ([[Ostende]]) (1 ofrit)
* Ostende (1 ofrit)
* [[Gistel]] (1 ofrit)
* [[Middelkerke]] (1 ofrit)
* [[Nieuwpôort]] (1 ofrit)
* [[Ôostduunkerke]] ([[Koksyde]]) (1 ofrit)
* Veurne (1 ofrit)
* Oadinkerke (De Panne) (1 ofrit)
* Franske grenze

Der wordt dikkers gepeisd dat de E40 d'autostrade van Oostende noa Brussel is, mo da's nie 100 procent juuste. Gelyk da'j ierboovn ku zien, buugt de E40 uut binneland ter ôogte van Jabbeke of noa 't zuud'n noa Vrankryk. 't Stikske autostrade da in 't verlengde in Jabbeke deurelopt nor Ostende zelve, is gin E40 mig, moar èt allêene 't Belgische nummer A10.

==Europees traject==
Zoals gezeid es de E40 êen van de langere Europese otostrad'n. Ie lôopt hêelegans van't Oôsten van Europa (Leninogorsk in [[Oezbekistan]]) en lôopt ozwo via [[Kazachstan]], [[Rusland]], [[Oekraïne]], [[Pooln]], [[Duutsland]] via Belgje noa Vrankryk (eindpunt [[Calais]]). T'es een typische Oôst-West verbindienge.

==Varia==
De winkelkeet'n [[E5-mode]] eit zinne noame gekreegn van de E5 otostrade.

==Externe koppelienge==
*[http://home.scarlet.be/~si650495/snelweg/index-nl.html Website over de Belgische snelweegn]

[[Categorie: Verkêer]]

[[de:Europastraße 40]]
[[en:European route E40]]
[[fr:E40]]
[[it:Strada Europea E40]]
[[nl:Europese weg 40]]
[[no:Europavei 40]]
[[pl:E40 (trasa europejska)]]
[[sv:E40]]
[[uk:Автошлях E40]]
