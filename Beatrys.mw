{{wiu}}
{{Streektoale|Werviks}}

[[Ofbeeldienge:Beatrijs.jpg|right|300px]]

'''Beatrijs''' es e belangrike [[Middelnederlands]]che Marialegende eut de veertiende eeuwe.

=='t Veroal==
De legende van Beatrijs es ol stif ood en wos ol langer bekend in vele land'n. 't Goat over e nunne die kosteresse es in e klooster moa gekweld es deur de liefde. Ze sprikt were of mè eurn jeugdvriend, gerakt d'r up verliefd en smit euteindelik eur kappe over d'oage. Tope zett'n ze an en ze goan goan leevn in e verre stee.

Ze stelln da doa stif goed. Ze krig'n twee joenges en leevn zeevn joarn lik keuniengn in Vrankrik. Moa oen ze ol under geld verbeuschd èn, lat ie ze zitt'n. Zie bluuft ollene achter mè de kinders, zonder teet'n, zonder geld. Zeevn joarn lank leeft ze in oarmoe en komt ollene moa rond deur eur te prostitueern. Van pure miserie besleut ze were te keern na 't stee woa da eur klooster stoat.

Ze klopt an bie e vriendelik ood weuf die eur en de kinders wilt upvangn. Oeze an da weuf vroagt wuk da d'r vroeger mè de kosteresse es gebeurd, wit da weuf van niet'n. Eut curiositeit keert ze 's anderendoags were na 't klooster. Tot eur enorme verboazienge vindt ze zie eur kleers en de sleutel van de kappelle up jeuste dezelste plekke were woa dat ze zie veertien joar idder èt achtergeloat'n, en èt er ondertusschn niemand geziene dat ze zie doa nie mè gewist èt. 

In ol dienen tid da ze weg wos, èt d'Illige Maria eur gedoante angenoomn en eur werk overgepakt.

==Mariavererienge==
De legende es dus in d'eerste plekke e Mariavererienge: d'Illige Maria die oneindig goed es en oessan vo joe zorgt, ook oe je verkeerde diengn an 't doen zit. 

Doaneffers goat de vertellienge ook over de goedeid van mienschn. Wien da miss'n makt en slichte diengn doet, moa euteindelik toch probeert zin leevn were rechte te krig'n, goat iervoorn beloond geroak'n.

==Andschrift==
't Middelnederlands veroal van de nunne <i>Beatrijs</i> es bewoard gebleevn in e sjkitterend versierd, uniek andschrift van rond [[1374]]. D'n tekst zelve es van rond 1300. De toale es dudelik [[Brabants]] en es meugeliks in [[Brussel]] gesjkreevn.

't Andschrift es nu bewoard in de Keunienklike Bibliotheke van [[Den Haag]]. 

==Fragment==
bla bla bla
