'''Picobrouwerie Alvinne''' is en brouwerie in [[Iengelmunstr]]. De brouwerie weird ipgericht lik ne VZW deur Glenn Castelein en Davy Spiessens.
<br>Ulder êeste bier, Alvinne Blond, wird zêre gevolgd deur en Blond Extra, Bruine en Tripel-varioatie. 
<br>Doanevenst wirden er ôok verschillende etikettebieren gebrouwn. Da gebeurt mêestal ip aanvroage van  verjeenigiengen of streekbierencafés.
<br>Alvinne is en picobrouwerie, da wil zeggn daz'ze alljeene moa in kljeene hoeveelheden, een kljeene 4 hectolitr per kjee, brouwen. Ulder bier es dan ôok moa in en poar gespecialiseerde biercafés of in de brouwerie zelve te kôope. Omda ze zôon kljeene produktie ein es uldere brouwerie moa 'n goe schorte grôot.
<br>Alvinne tôogt da'ter noast Inbev en de grôte brouwerien nog ploatse es vôor kljeenere brouwers woar datten stil nog met erte en ziele eutgeoefend wird.

==Sôorten bier van den brouwerie==
* Alvinne Blond
* Alvinne Tripel
* Alvinne Bruin
* Alvinne Blond (Extra)
* Melchior
* Balthazar
* Podge Belgian Imperial Stout
* Gaspar

==Brouwerscursus en vôordrachten==
Picobrouwerij Alvinne organiseert ôok ne cursus vôor amateurbrouwers. Achtr en serieuze theoretische inleidienge kregen de cursisten d'occoazie ulder eign bier te brouwen. Oat da goe lukt, keundje vôoder experimenteren en jen eign familiebier (loaten) brouwn.
<br>Lesgever Glenn Castelein, die zelve gediplmoeerden brouwer es, kan ip anvroage vôordrachten komn gevn over 't brouwn. Ie geeft ôok vôordrachten over de Belgische bierkultuur (geschiedenisse, 't schienken, degusteren, ..). 't Drienken moeije zelve kunn.

==Externe koppelienge==

[http://www.alvinne.be Picobrouwerie Alvinne]

[[Categorie:Brouwer]]
[[Categorie:Bier]]
[[Categorie:Drank]]
