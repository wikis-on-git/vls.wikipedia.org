'''Picobrouwery Alvinne''' is en brouwery in [[Iengelmunstr]]. De brouwery weird ipgericht lik ne VZW deur Glenn Castelein en Davy Spiessens.

Ulder êeste bier, Alvinne Blond, wird zêre gevolgd deur en Blond Extra, Bruine en Tripel-varioatie. 

Doa nevenst wirden er ôok verschillende etikettebieren gebrouwn. Da gebeurt mêestal ip aanvroage van verênigiengen of streekbiercafés.

Alvinne is en picobrouwery, da wil zeggn dan'ze ollêne moa in klêne hoeveeleedn, een klêne vier hectolitr per kêe, brouwn. Ulder bier es dan ôok moa in en poar gespecialiseerde biercafés of in de brouwery zelve te kôpe. Omda ze zôon klêne produktie ein es uldere brouwery moa 'n goe schorte grôot.

Alvinne tôogt dat'er nevenst Inbev en de grôte brouweryn nog ploatse es vôor klênere brouwers woar dat'en styl nog met erte en ziele eutgeoefend wird.

==Sôorten bier van den brouwery==
* Alvinne Blond
* Alvinne Tripel
* Alvinne Bruin
* Alvinne Blond (Extra)
* Melchior
* Balthazar
* Podge Belgian Imperial Stout
* Gaspar

==Brouwerscursus en vôordrachtn==
Picobrouwerij Alvinne organiseert ôok ne cursus vôor amateurbrouwers. Achtr en serieuze theoretische inleidienge kregen de cursisten d'occoazie ulder eign bier te brouwen. Oat da goe lukt, keund'je vôder experimenteren en jen eign familiebier (loaten) brouwn.

Lesgever Glenn Castelein, die zelve gediplomeerdn brouwer es, kan ip anvroage vôordrachtn komn geevn over 't brouwn. Ie geeft ôok vôordrachtn oovr de Belgische bierkultuur (geschiedenisse, 't schienken, degusteren, ..). 't Drienkn moei'je zelve kunn.

==Externe koppelienge==

[http://www.alvinne.be Picobrouwery Alvinne]

[[Categorie:Brouwer]]
[[Categorie:Bier]]
[[Categorie:Drank]]
