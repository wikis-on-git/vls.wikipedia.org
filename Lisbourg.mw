[[Ofbeeldienge:Lisbourg5.jpg|thumb|De Sint-Omaarskerke van Lisbourg.]]
'''Lisbourg''' es e klene gemeente in et [[Departementn van Vrankryk|Fransche departement]] [[Nauw van Kales (departement)|Nauw van Kales]] in de [[Regio (Vrankryk)|regio]] [[Nord-Pas de Calais]]. D'r weunn à peu près zesounderd mienschn. 

D'r kommn veel (surtout Vlamsche) toeristn kykn na Lisbourg want doar, up en ogte van 114,7 m, ountspriengt de [[Leie]]. 

==Leiebronne==
[[Ofbeeldienge:Lisbourg6.jpg|thumb|left|Et "handvest van de Leiestreek" by de Leiebronne.]]
Lisbourg noemde in 844 ''Liegesborth''. Dat es [[Oudnederlands]] vo "geborte van de Leie". De Leiebronne ligt up 150 mèter van de Sint-Omaarskerke.

De bronne es nen [[artesischn pit]] mè een debiet van zo'n 3 m³ per mineute. 't Woater komt uut krytloagn in 'n ounderground. 

De Duutsche èn in WO II geprobeerd van de diepte te meetn. Ze zyn meer of 200 mèters diepe gerocht, moa under meetinstrumentn giengn nie vodder dan da.

==Nieuwe bronne==
In 1984 èt de bronne eur zo'n 15 mèter verleid en begoste ze omoge te speitn in 't middn van e stroate die doa toun nog liep.

Vo woaterprobleemn in 't geburgte te vermyen, èn de Fransche autoriteitn de nieuwe bronne verboundn mè d'oude bronne. Ol 't woater lopt nu weg langs 'n oorsprounkelikkn weug.

't Woater èt e melkachtig kleur. Da komt deur de vele kolk die in 't woater zit en da van de krytloagn komt. 't Woater es in olle gevol styf zuver.

==Meer ofbeeldiengn==
{| border="0"
|[[Ofbeeldienge:Lisbourg1.jpg|thumb|200px|De woaterplasse vlak boovn de nieuwe bronne.]]
|[[Ofbeeldienge:Lisbourg2.jpg|thumb|200px|D'oude bronne, na woar da ook de nieuwe bronne ommegeleid es..]]
|[[Ofbeeldienge:Lisbourg3.jpg|thumb|200px|De styf jounge Leie langs de stroatn van Lisbourg.]]
|[[Ofbeeldienge:Lisbourg4.jpg|thumb|200px|En informoasjepancarte ter plekke in 't Frans en 't Nederlands.]]
|}

[[Categorie:Nauw van Kales]]
[[Categorie:Plekke in Vrankryk]]
