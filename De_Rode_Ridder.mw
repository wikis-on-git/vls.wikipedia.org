'''De Rode Ridder''' (in de volksmond: De Rôo Riddere)is ne Vlamsche strip die em ofspeelt in de middeleeuwen. Deze reekse, wovan t'eeste djeel in [[1959]] uitgekommen is, is gemakt deur [[Willy Vandersteen]] en afgekeken van de geliknoamige boekstjes van [[Leopold Vermeiren]]. De reekse is uutgegeven deur [[Standaard Uitgeverij|Standoard Utgeverie]] en is, neffest [[Suske en Wiske]], één van de populairste en langst meegoande uut de geschiedenisse van [[Studio Vandersteen]].

Vo te begunn makte de Willy zowel de tjékeningstjes ols de scenario's vo de verhoaltjes, loter wierd em gassisteerd deur oender mjeer [[Karel Verscheure]] en [[Eduard de Rop]].

Vanof t'zevenendertigste album, De wilde jacht, begost [[Karel Biddeloo]] mee te werken deur de schetstjes van Vandersteen uut te werken, mo vanof t'vierenveertigste album, Drie huurlingen, schreef en tjékende Biddeloo de verhaaltjes helegans ip z'n eigen.

Sinds da de Karel gestorvn is in juni 2004, wordt de reekste vôortgezet me numéro 207, De grot van de beer, deur 't koppel [[Martin Lodewijk]] die de scenario's makt en [[Claus Scholz]] die de tjékeningstjes makt.
