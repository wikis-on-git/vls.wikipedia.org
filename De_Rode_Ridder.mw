'''De Rode Ridder''' (in de volksmond: De Rôo Riddere) is ne Vlamsche [[strip]] die em ofspeelt in de [[middeleeuwen]]. 

Deze reekse, wovan 't eeste dêel in [[1959]] uutgekoomn is, is begost deur [[Willy Vandersteen]] in [[Studio Vandersteen]] en afgekeken van de gelyknoamige boekstjes van [[Leopold Vermeiren]]. De reekse is uutgegeven deur [[Standaard Uitgeverij|Standoard Uutgeverie]] en is, neffest [[Suske en Wiske]], êen van de populairste en langst meegoande uut de geschiedenisse van de strips. De mêeste strips zyn ôok gedrukt gewist in doagelykse porties in de gazettn.

In 't begun makte de Willy zowel de têkeningstjes ols de scenario's vo de veroaltjes, loater wierd em gassisteerd deur ounder mêer [[Karel Verscheure]] en [[Eduard de Rop]].'tgienk over typische, realistische ridderverhoaln over tornôoien, slichte leenheern, ...
Achter 'n ende kwoamn Arthur en de ridders van den rounden toafel derby.

Vanof 't zevenendertigste album (De wilde jacht) begost [[Karel Biddeloo]] mee te werken deur de schetstjes van Vandersteen uut te werken, mo vanof 't vierenveertigste album (Drie huurlingen) schreef en têkende Biddeloo de vertelliengsjes helegans ip z'n eigen.
De verhoaln koamn mystieker en mystieker.  [[Fantasy[[-elementn, de verpersôonlykienge van 't kwoad Bahaal, de goede fee Galaxy en zwarte kunstn werden vaste ingrediëntn. Zels [[Science Fiction]] ed em gebrukt.

Sinds da de Karel gestorvn is in juni 2004, wordt de reekse vôdergezet me numéro 207 (De grot van de beer) deur 't koppel [[Martin Lodewijk]], die de scenario's schrift, en [[Claus Scholz]] die de têkeningstjes makt.

== Externe koppelienge==
* [http://www.roderidder.be Site en forum "De Rode Ridder"]

[[Categorie:Stripreekse]]

[[en:De Rode Ridder]]
[[nl:De Rode Ridder (stripreeks)]]
