'''Lintbebowwienge''' is e fenomeen woabie dat de inplantienge van gebowwn langerekt is, meestol an êen of weeskant'n van de toegangswegen noa dorpskernen of e woaterienge. 't Bestoat vrêe vele in [[Belgje]].

De reden iervan es datter in Vloanderen langen tid zoagoed as gêne vorm van bestuurlik urbanistische plannienge bestond.
Noa den oorloge wird den invulregel ingevoerd die bepoalde datter nie langer in't wilde weg moste gebouwd wirden, moa allêne tussen gebouwen die minder dan drieonderd meit'rs van mekoar stonden. Da belette natuurlijk nie om oal oalle kanten verkoaveliengskes tussen te vrieng'n.

In 1997 wordt me 't "Ruimtelijk Structuurplan Vlaanderen" de invulregel afgeschaft, moa de gemêenten kregen mêer urbanistische bevoegdheden, zôda de polletiek nog oltid hêel wa te piepen eit ip urbanistisch vlak.

Zô komtt da de dorpskernen klêene bluven, veroudren en ulder ziele verliezen omda de minsen oe langer oe mêer verspreid en geisoleerd weunen.

En ander gevolg es dat de landbouwgronden verschrikkelik versnipperd zin en soms moa 'n schorte grôot mêe zin, zôdat den boer ôok de rekenienge krigt.


[[Categorie:Olles]]
