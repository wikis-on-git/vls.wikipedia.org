{{plat|Brugs}}
[[Image:Procession of the Precious Blood of Jesus Christ-Bruges; het conopeum.JPG|thumb|Et conopeum]]
D' '''Illig-Bloedprocessie''' eet olle joarn platse ip [[Ons-Êer-Emelvoart]] in [[Brugge]]. 't Is een [[Christndom|Christelikke]] [[processie]] die bestoat uut grôte wagens  en doaby veel groepn die vertelliengen uut et [[Oud Testament | Oud]] en [[Nieuw Testament]] verbeeldn.

De reedn vo de stoet is 't feit da [[krusvoart| kruusvoarders]] oender de leidinge van [[Diederik van den Elzas]] in 1150 't Bloed van [[Jezus van Nazareth | Christus]] ('t [[Illig Bloed]] dus) noa Brugge zoen meegebrocht hen uut [[Palestina]]. Diederik zou de relikwie gekreegn hen, met toestemmienge van de patriarch van Jerusalem, uut handn van zyn schôonbroere Boudewyn III van Anjou, keunienk van Jerusalem. Sedert ton, en dus ol vo méér dan 800 joar, goat d'Illig-Bloedprocessie deure. Vo de Bruggeliengen is dat een specioalen oogdag en d'er komt ook oltyd veel volk kyken.

==De relikwie van ’t Illig Bloed in Brugge==
De relikwie (een poar druppels gestold bloed) wordt bewoard in een lankwerpig flastje in bergkristal, dat in een gloazen koker zit, ofgebôord met goudn krôontjes. Jozef van Arimathea, een discipel van Jezus, zou ’t bloed ipgevangen hen en bewoard, achter da Jezus van ’t kruus ghoald was.

[[Categorie: Brugge]]
[[Categorie: Middelêeuwen]]

[[en:Procession of the Holy Blood]]
[[nl:Heilig-Bloedprocessie]]
