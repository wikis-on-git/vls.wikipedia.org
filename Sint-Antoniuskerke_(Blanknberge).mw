[[Ofbeeldienge: Blankenberge - Sint-Antoniuskerk 1.jpg|thumb|<center>De Sint-Antoniuskerke in Blanknberge]]
De '''Sint-Antoniuskerke''' in [[Blanknberge]] wordt deur de Blanknbergenoars ''’t klein kerksje''  genoemd. De ''grôte kerke'' is de Sint-Rochuskerke.

De Sint-Antoniuskerke stound in tyde ip ’t groundgebied [[Scarphout (Blanknberge)|Scarphout]]. In de [[winter]] van 1334-1335 gerakte de kerke zwoar beschoadigd. D’r wierd beslist van em nie me te restaureern, moar een nieuwn te bouwn ip ’n idder verworvn stik ground, de ''Ghentele'' genoemd, in ’t ambacht [[Uutkerke]], ip a-peu-près 300 m van de stadsgrenze. In 1335 ounthief groaf [[Lodewyk van Nevers]] ''De Ghentele'' van al de groafelike belastingn. 

Ip 16 september 1358 wierd de nieuwe kerke ingewyd. De patrooneilign was Sint Antonius Abt. De kerke in [[gotiek|gotischn]] styl was ton dubbel zo lank of dat ’n nu is. 

Achter de geuzentyd en de heroveringe van de stad ip de Calvinistn in 1583 blêeft er allêne moar een ruïne mir over van de kerke.

In 1611 en ze moa begost an de herstellingswerkn. Met ’t twee joar idder ofgeslootn [[Twoalfjoarig Bestand]] viel de constante dreiginge van de rebellen ip [[Vlamsche Kust|uze kust]] weg.

Hêel de 17ste êeuwe wierd er gewerkt an de restauroatie, moa tegen de êeuwwisselinge was ’t westelik dêel nog assan een ruïne. In 1712 wierd da dêel ofgebrookn en zag de kerke d’r a-peu-près uut lik dat ’n nu is, buutn de spits ip de torre die d’r moa kwam in 1792.

[[Categorie: Blanknberge]]
[[Categorie: Keirke in West-Vloandern]]
