{{wrapper}}
|[[Ofbeeldienge:Damse Vaart.JPG|thumb|right|Den Damschen voart in januoari 2006]]
|-
|[[Ofbeeldienge:Damme - Damse vaart.jpg|thumb|right|Damse voart vanip de brugge in Damme, met ip achtergroend d'Oenze-Lieve-Vrowwekerke van Brugge]]
|-
|}

De '''[[Damme|Damsche]] Voart''' es e [[kanoal]] in [[Belgje]], da lopt van [[Brugge]] toet in [[Sluus]], zjuuste over de [[Olland]]sche grenze.
De Damsche voart is ongeveer dertien kilometers lank.  An biede kantn stoat et vul me popelieren (Maerlandicapopulier), die om de zoveel tyd ommegezaagd worden omda ze t' oed zin (latste kêe in 2006 langs 't êeste stik oeje van Brugge komt). Iedere kêe zettn ze nieuwe. 

't Kanoal es ôok gekend as 't kanoal van [[Napoleon]]. 
Ze zien begost met t te graven in [[1810]] in opdrachte van Napoleon en 't wierd gegraven deur Spoansche kriegsgevangenen. 

== Wa was de bedoelinge? ==
Eigenluk was 't de bedoelinge om Brugge met de [[Schelde]] te verbiend'n in [[Breskens]], mo dat is ter nooit va gekommn. Deurda Napoleon de stried verloren ad, e ze 't nooit kun afwerk'n. 't Latste stikstje toet an [[Sluus]] e ze mo gegraven in [[1818]], de bronnen ierover zien nie echt dudelyk. Den êne zegt dat in [[1858]] was, den anderen [[1856]]. Laatn we zeggen, dat e 't worstn tussen [[1818]] en [[1858]] gegraven werd toet in 't centrum van Sluus. 't Wos Sluus zelve da 't latste stik liet groaven vo de commerce in [[Zeeuwse]] terwe, suukrbêetn, ... me Brugge, [[Gent]] en [[Ostende]] te dôen groei'n.

== Scheepvoart ==
Vroegere was ter wel degeluk voart op de Damsche voart. Der woaren scheep'n die derup roendvaard'n mè kooln, mo ook was ter personenvervoer tussen Brugge en [[Sluus]] met de "barge". 

== Vandoage den dag ==
Nu is 't allene nog vo de toeristn en vo de visschers. Je kan nu tussen Brugge en Damme nog voar'n up n roaderbôot "Lamme Goedzak".
At in de wienter art genoeg vryst, kuj ôok schatsen en wordt de "Zwinstedentocht" gorganiseerd (Brugge - Sluis - Brugge).
In de zomer est er n zwemwedstried Damme - Brugge.

[[Categorie:Brugge]]
[[Categorie:Provencioal domin]]
[[Categorie:Voart in West-Vloandern]]
[[nl:Damse Vaart]]
