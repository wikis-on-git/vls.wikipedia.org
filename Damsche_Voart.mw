{{wrapper}}
|[[Ofbeeldienge:Damse Vaart.JPG|thumb|right|Den Damschen voart in januoari 2006]]
|-
|[[Ofbeeldienge:Damme - Damse vaart.jpg|thumb|right|Damse voart vanip de brugge in Damme, met ip den achtergroend d'Oenze-Vrowekerke van Brugge]]
|-
|}

De '''[[Damme|Damsche]] Voart''' es e [[kanoal|voart]] in [[België|Belgie]], die lopt van [[Brugge]] toet in [[Sluus]], juste over d’[[Olland]]sche grenze. J'is omtrent dertien kilometers lank.  An de twi kantn stoat ie vul me popelieren (Maerlandicapopulier), die om de zoveel tyd ommegezaagd moên worden omda ze t'oekd zyn (de latste kêe in 2006 langs 't êeste stik oe je van Brugge komt). Iedere kêe zettn ze nieuwe, want anders zyn de groene miscontent en riclameren ol de zundagsjchilders oewk. 

De voart is ôok gekend as 't [[Napoleon]]gkanoal. Ze zyn in [[1810]] zyn begost met 't te graven ip bevel van [[Napoleon]]g en 't werk wierd gedoan deur Spoansche krygsgevangenen. Je wilde 't ie azo zn legers kunn'n foerazeer'n buut'n gesjchut van d'iengelsjche marine. 't en is em nie gelukt, want j'hê verloor'n in [[Waterloo]] vo da die voart gereed was.

== Wa was de bedoelienge? ==
Eigentlik was 't de bedoelienge van Brugge met de [[Schelde]] te verbiendn in [[Breskens]], mo dadde en ist'er noois nie va gekommn. Deurda Napoleon den orloewge verloren ad, en ze 't noois nie kunn afwerkn. 't Latste stikstje toet an [[Sluus]] 'n zoen ze mo in [[1818]] begunnen te graav'n ên, de bronnen ierover zyn nie echt dudelik. Den ênen zegt dat 't in [[1858]] was, den anderen [[1856]]. Vor e lange historie in kort te maak'n, gomme miender mo zeggen, dat e 't woarstn tussen [[1818]] en [[1858]] gegraven wierd toet in 't midd'n van Sluus. 't Was Sluus zalve da 't latste stik liet groaven vo de commercie in [[Zeeuwse|Zeeuwsche]] terwe, suukrbêetn, ... me Brugge, [[Gent]] en [[Ostende]] te doen groeien.

== Schipvoart ==
Vroegere wierd er wal degelyk ip den Damschen voart gevaor'n. Der woaren scheepn die derup roendvaardn mè kooln, mo d'r gieng'n oewk mensjchen van Brugge no [[Sluus]] (en omgekeerd) met de "barze". Mor in [[1940]] ên de Fransche legers de sifong in [[Hoeke]] van den [[Stienker]] en den [[Blienker]] gedinamitird en 't was ton gedoan met 't voaren, wan achter den orloewge en was 't er gin geld nie mê en voen'n ze t'oewk nie mê nodig vo die sifong te vermaken, want 't gieng ton zidder met den oto vo na Sluus te goan smokkel'n. Dorachter ên de Belgen en Dollanders accoorden gesloten (en te lange latste ook d'Europeaonders) zodat da 't in gheel nie interessant mer en was vo te smokkel'n.

== Vandoage den dag ==
Buuten d'eeste vufhoenderd meters die nog dienden vo de betongfabrieke die oendertussjchen oewk ol nie mer 'n bestoat, is 't allene nog vo de toeristn, de sjchilders en de vissjchers. Je kun nu tussjch'n Brugge en Damme nog voarn up 'n roaderbôot "Lamme Goedzak".

At in de wienter ard genoeg vriest, ku j' ôok schatsen en wordt de "Zwinstedentocht" gorganiseerd (Brugge - Sluus - Brugge).

In de zomer is 't er 'n zwemwedstryd Damme - Brugge.

[[Categorie:Brugge]]
[[Categorie:Provincioal domein]]
[[Categorie:Voart in West-Vloandern]]

[[ca:Damse Vaart]]
[[fr:Canal de Damme]]
[[lb:Damse Vaart]]
[[nl:Damse Vaart]]
