{{wrapper}}
|[[Ofbeeldienge:Damse Vaart.JPG|thumb|right|Den Damschen voart in januoari 2006]]
|-
|[[Ofbeeldienge:Damme - Damse vaart.jpg|thumb|right|Damsche voart vanip de brugge in Damme, met ip den achtergroend d'Oenze-Vrouwekerke van Brugge]]
|-
|}

De '''[[Damme|Damsche]] Voart''' es e [[kanoal|voart]] in [[België|Belgie]], die lopt van [[Brugge]] toet in [[Sluus]], juste over d’[[Olland]]sche grenze. J'is omtrent dertien kilometers lank.  An de twè kantn stoat ie vul me popeliern ''(Maerlandicapopulier)'', die om de zoveel tyd ommegezaagd moetn wordn omda ze t'oekd zyn (de latste kêe in 2006 langs 't êeste stik oe je van Brugge komt). Iedere kêe zettn ze nieuwe. 

De voart is ôok gekend as 't [[Napoleon]]gkanoal. Ze zyn in [[1810]] begost met 't te graven ip bevel van [[Napoleon]]g en 't werk wierd gedoan deur Spoansche krygsgevangenen. Je wilde 't ie azo z'n legers kunn foerazeern buutn geschut van d'Iengelsche marine. 't En is em nie gelukt, want j'ee verloorn in [[Waterloo]] vo da die voart gereed was.

== Wa was de bedoelienge? ==
Eigentlik was 't de bedoelienge van Brugge met de [[Schelde]] te verbiendn in [[Breskens]], mo dadde en is 't er noois nie va gekommn. Deurda Napoleong den orlôoge verloren ad, en ze 't noois nie kunn afwerkn. 't Latste stikstje toet an [[Sluus]] 'n zoudn ze moa in [[1818]] begunn te graavn en, de bronn ierover zyn nie echt dudelik. Den ênen zegt dat 't in [[1858]] was, den anderen [[1856]]. Vor e lange istorie in kort te maakn, goan me mynder zeggen dat e 't woarstn tusschn [[1818]] en [[1858]] gegraavn wierd toet in 't middn van Sluus. 't Was Sluus zalve da 't latste stik liet groavn vo de commercie in [[Zêeland|Zeeuwsche]] terwe, suukrbêetn, ... mee Brugge, [[Gent]] en [[Ostende]] te doen groeien.

== Schipvoart ==
Vroegere wierd er wal degelik ip den Damschen voart gevoarn. Der woarn scheepn die derup roendvaardn mè kooln, moa d'r giengn ôok menschen van Brugge noa [[Sluus]] (en omgekeerd) met de "barze". Mor in [[1940]] en de Fransche legers de sifong in [[Oeke]] van [[den Stienker en den Blienker]] gedynamitèèrd en 't was ton gedoan met 't voarn, wan achter den orlôge en was 't er gin geld nie mêe en voendn ze t'ôok nie mêe nodig vo die sifong te vermaken, want 't gieng ton zidder met den oto vo na Sluus te goan smokkeln. Doarachter en de Belgen en d'Ollanders akkoorden gesloten (en te lange latste ook d'Europeoanders) zodat dat in g'eel nie interessant mer en was vo te smokkeln.

== Vandoage den dag ==
Buuten d'eeste vuufhoenderd meters die nog dienden vo de betongfabrieke die oendertusschen ôok ol nie mer 'n bestoat, is 't allene nog vo de toeristn, de schilders en de visschers. Je kun nu tusschn Brugge en Damme nog voarn up 'n roaderbôot ''Lamme Goedzak''.

At in de wienter art genoeg vriest, ku j'ôok schatsen en wordt de [[Zwinstedentocht]] Brugge - Sluus - Brugge g'organiseerd.

In de zomer is 't er 'n zwemwedstryd Damme - Brugge.

[[Categorie:Brugge]]
[[Categorie:Provincioal domein]]
[[Categorie:Voart in West-Vloandern]]

[[ca:Damse Vaart]]
[[fr:Canal de Damme]]
[[lb:Damse Vaart]]
[[nl:Damse Vaart]]
