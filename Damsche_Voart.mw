{{wrapper}}
|[[Ofbeeldienge:Damse Vaart.JPG|thumb|right|Den Damschen voart in januoari 2006]]
|-
|[[Ofbeeldienge:Damme - Damse vaart.jpg|thumb|right|Damsche voart vanip de brugge in Damme, met ip den achtergroend d'Oenze-Vrouwekerke van Brugge]]
|-
|}

De '''[[Damme|Damsche]] Voart''' es e [[kanoal|voart]] in [[België|Belgie]], die lopt van [[Brugge]] toet in [[Sluus]], juste over d’[[Olland]]sche grenze. J'is omtrent dertien kilometers lank.  An de twè kantn stoat ie vul me popeliern ''(Marilandicapopulier)'', die om de zoveel tyd ommegezaagd moetn wordn omda ze t'oekd zyn (de latste kêe in 2006 langs 't êeste stik oe je van Brugge komt). Iedere kêe zettn ze nieuwe. 

De voart is ôok gekend as 't [[Napoleon]]gkanoal. Ze zyn in [[1810]] begost met 't te graven ip bevel van [[Napoleon]]g en 't werk wierd gedoan deur Spoansche krygsgevangnen. Je wilde 't ie azô z'n legers kunn foerazeern buutn geschut van d'Iengelsche marine. 't En is em nie gelukt, want j'ee verloorn in [[Waterloo]] vo da die voart gereed was.

== Wa was de bedoelienge? ==
Eigentlik was 't de bedoelienge van Brugge met de [[Schelde]] te verbiendn in [[Breskens]], mo dadde en is 't er noois nie va gekommn. Deurda Napoleong den orlôoge verloren ad, en ze 't noois nie kunn afwerkn. 't Latste stikstje toe an [[Sluus]] 'n zoudn ze moa in [[1818]] begunn te graavn en, de bronn ierover zyn nie echt dudelik. Den ênen zegt da 't in [[1858]] was, den anderen [[1856]]. Vor e lange istorie kort te maakn, gaan me mynder zeggen dat e 't woarstn tusschn [[1818]] en [[1858]] gegraavn wierd toe in 't middn van Sluus. 't Was Sluus zalve da 't latste stik liet graavn vo de commercie in [[Zêeland|Zeeuwsche]] terwe, suukrbêetn, ... me Brugge, [[Gent]] en [[Ostende (stad)|Ostende]] te doen groein.

== Scheepvoart ==
Vroegere wierd er wal degelik ip den Damschen voart gevaarn. Der woarn scheepn die derup roendvaardn me kooln, mo d'r giengn ôok mensn van Brugge noa [[Sluus]] (en omgekêerd) met de "barze". Mor in [[1940]] èn de Fransche legers de sifong in [[Oeke]] van [[den Stienker en den Blienker]] gedynamiteerd en 't was ton gedoan me 't voarn, wan achter den orloge was 't er gin geld nie mêe en voendn ze t'ôok nie mêe nodig vo die sifong te vermaken, want 't gieng ton zidder met den oto vo na Sluus te goan smokkeln. Daarachter en de Belgen en d'Ollanders akkôorden gesloten (en te lange latste ôok d'Europeoanders) zodat da in 't g'êel nie interessant mer was vo te smokkeln.

== Vandage den dag ==
Buutn d'êeste vuufhoenderd meters die nog dienden vo de betongfabrieke die oendertusschen ôok ol nie mer 'n bestoat, is 't allene nog vo de toeristn, de schilders en de visschers. Je kun nu tussen Brugge en Damme nog voarn up e roaderbôot ''Lamme Goedzak''.

At in de wienter art genoeg vriest, ku j'ôok schatsen en wordt de [[Zwinsteedntocht]] Brugge - Sluus - Brugge g'organiseerd.

In de zomer is 't er 'n zwemwedstryd Damme - Brugge.

==Gerelateerde artikels==
*[[Den Stienker]]
*[[Den Blienker]]
*[[Den Stienker en den Blienker]]

[[Categorie:Brugge]]
[[Categorie:Provincioal domein]]
[[Categorie:Voart in West-Vloandern]]

[[ca:Damse Vaart]]
[[fr:Canal de Damme]]
[[lb:Damse Vaart]]
[[nl:Damse Vaart]]
