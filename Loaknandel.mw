De '''loaknandel''' woas êen van de vôornoamste bronn van rykdom in 't [[Groafschap Vloandern]]. 

In [[Vloandern]] en in ander kuststreekn van de [[Lêge Lann]] en de menschen ossan ol schoapn ekwikt. Van de [[wulle]] miekn ze klêers e sarzen. De [[Romeinn]] boffnde in 'n 3n êeuw ol over de fraks uut [[Dôornik]] en [[Atrecht]]. In 'n 11sn êeuw eeuw kwam de loaknindustrie styf op, me nog ossan Atrecht als belngrykstn stad. Op 't ende van 11sn êeuw woarn 't steedn mêer in 't nôordn die voropliepn: [[Rysel]], [[Dowaai]], Saint-Omer.

Oaverwege 'n 13sn êeuw woarn [[Brugge]], [[Gent]] en [[Yper]] (de ''Trias Flandriae'') 't meest ekend. Iddern stad probeerde uut te blienkn in êen of ander specialiteit. De kruustochtn miekn 't Vlams loakn oek bekend by de keuniengn en 'n oadel van vele vrimde lann. 

De beste wulle kwaam uit Iengeland. Vloandern wos e grôotn ofnemer van die wulle, en dat gaf dikkers miserie mi de keunienk van Vrankryk (de leenêre van 't Groafschap Vloandern). Peis moa an de episode mi [[Jacob van Artevelde]]. 

In vele Vlamsche steedn ku je nu nog ossan zien oevele rykdom da de loaknindustrie en de loaknandel opleverde.
