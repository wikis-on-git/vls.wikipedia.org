'''Sophie Dewaele''' ([[Yper]], [[3 december]] [[1973]]) es een [[West-Vloandern|West-Vlamsche]] radio- en TV-presentatrice.  Z'es upgegroeid in [[Ollebeke]].

==Carrière==
Sophie Dewaele eit eur êeste stapkes in de media gezet by [[WTV]]. Loater dee ze reportoageweirk voo [[Radio 2 West-Vlaanderen|Radio 2 Oost-Vlaanderen]]. In [[1997]] es ze begonn als omroepster by [[VRT|TV1]]. Z'eit doar reportoages gemakt voo ''Vlaanderen Vakantieland'' en ''De Rode Loper''. Ondertussn bringt ze ôok verslag uut voo het [[Donna]] programma ''Diva'' over culturele gebeurtenissn.

Achter da ze nen twêeling gekreegn eit, es ze an de [[UGent]] begunn weirkn als persattaché en woordvoerster ([[2003]]). Moar da ei ze nie lange vulgegoodn, want in [[2004]] es ze by [[VIJFtv]] gan weirkn. Voo die zender presenteert ze programma's, gelik ''De Afvallers'', ''De Brandkast'', ''Thuis in je tuin'', ''Nanny 911'' en ''Hello Goodbye Zaventem''. Ondertussn presenteert ze ip [[Focus]], WTV en [[AVS]] de rubriek ''Tendens Woonmagazine''. Z'es ôok weregekêerd noa de radio, noamelik noa [[Antwerpen 1]].

Ze presenteert ôok allerhande bedryfsevenementn.

==Varia==
Sophie Dewaele eit boekn geschreevn over et moederschap:
*[[2005]]: "Alles in het dubbel". Over de êeste joarn achter de geboorte van eur nen twêeling, met de goeie kantn en de probleemn.
*[[2007]]: "Droom van een moeder"

[[Categorie:West-Vlamsche radio-presentator | Dewaele Sophie]]
[[Categorie:TV-presentator | Dewaele Sophie]]
[[Categorie:Yper | Dewaele Sophie]]
