{{Infobox Belgische deelgemeente|
|kaart1=[[Image:BikschoteLocation.svg|300px]]
|naam= Bikschote
|provincie=WVLA
|gemeente=[[Langemark-Poelkapelle]]
|latitudeGraden=50
|latitudeMinuten=55
|latitudeSeconden=33
|longitudeGraden=2
|longitudeMinuten=51
|longitudeSeconden=53
|opp=5,57
|inw=581
|datum=31/12/2006
|dichtheid=104
|postcode=8920
|}}
'''Bikschôte''' es e landelike dêelgemêente van [[Langemark-Poelkapelle]] en grenst an [[Nôordschote]], [[Merkem]], [[Langemark]] en [[Zuudschôte]]-[[Boezienge]].
Der es e gemêentelike kleuter- en basisschole en verschillige verênigingen. Tot 1970 wos et gemêente ip zyn eign.

==Etymologie==

't Woapenschild van Bikschôte (of ''Bixschoote'' gelyk dat et overtyd werd geschreevn) tôogt een omheinige of een beschuttinge (vroeger: ''scho(o)te'') nevenst e beke (''bik'').
't Suffix ''-scho(o)te'' vinden we were in [[Zuudschôte]], [[Nôordschôte]] en [[Oundschôte]] en es e verwiezinge noar d'outne beschuttingn da je tussen de verschillige landeryn kost werevindn.

==Beist den Êeste Weireldoorloge==

Bikschôte wos êen van de mêest bevochtn dorpsjes beist den ''êestn slag vo Yper'' ([[Êeste Weireldoorloge]]).
De grotstn slag was ip [[21 oktober]] [[1914]] toen dat de Duutsche ('t 26ste en 27ste Duutsche Reservekorps) te zessen 's nuchtens in 't oor noa Langemark trokk'n vo were e stik van 't Ieperleekanoal te bezettn.  Zudder bestoundn voornamelyk uut oungetrainde studentn en ander jounge gasten en zyn en masse afgeslacht gewist deur de Brittn.  Ip 't Duutsche militair kerkhof in [[Langemark]] liggen der 3000 Duutsche slachtoffers.

Ip de grenze by [[Zuudschôte]] ligt 't gehucht [[Stêenstroate (gehucht)|Stêenstroate]] woadat de Duutsche ip [[22 april]] [[1915]] vo den êeste ki [[Yperiet|gifgas]] ein gebezigd.

==Bezienswoardigheedn==

In Bikschôte es 't er e wandelroute ''Het Vredespad'' (6 of 10,5 km) die in 't têek'n van den Êeste Weireldoorloge stoat<ref>[http://www.langemark-poelkapelle.be/toerisme/pad_vrede.html Plan van de wandelroude ''Vredespad'']</ref>.

===Sent-Andreaskerke===
Beist de Êeste Weireldoorloge es d'ôorsprounkelike kerke hêel vermassakreerd gewist.
In de joaren achter den oorloge ein ze z'erbouwd: de Sent-Andreaskerke es gebouwd in de joarn 1922-1924 naar een ountwerp van den architect [[Marcel Hocepied]]. In 't brandglasroam oe de rechterkant kun je 't woapenschild van Bikschôte werevindn. 
De neogotische kerke es e driebeukige hallenkerke en is gebouwd in gelige bakstêenn.
Rond de kerk ligt een typisch landelik kerkhof met de Kapel Onze Lieve Vrouw van Rust en Vrede.

===Beeuwsaertmeulne===
De Beeuwsaertmeulne es ne houtne windmeulne in de meulnestroate.
De meulne es gebombardeerd in den [[Êeste Weireldoorloge]] en es sedert ton nie mi gebruukt. 
Nu zyn z'em an 't restaureern: achter d'ontmantelinge goan z'em hêel erbouwn.

==Europees Kampioenschap Pompoenslingern==

Sinds 2004 organiseert de [[Landelijke Gilde]] van Bikschôte alle joare in september 't Europees Kampioenschap Pompoenslingern.  By diene sport (populair in 't zuuden van [[Amerika|VS]], woadat ze 't ''pumpkin chunkin'' noemn) es 't de bedoelinge van ne [[pompoen]] zo verre meuglik weg te smytn me ne katapult of ne trebuchet.  De ervoaringe lêert dat diepgevroren pompoenn 't verst weg te slingern zyn omda ze nie direk hêel in frut volln.

===Winnoars===
*[[2006]]: De KLJ-Langemark met under ne katapult ''KaLutJe'' met 277,10 meter.
*[[2005]]: 't Team Ypes uut [[Yper]] met under ne katapult ''Excalibur'' met 302,23 meter (Europees record). 
*[[2004]]: 't Team Bisschop uut Bikschôte zelve met under ne katapult ''F16''.

==Referenties==
<references />

[[Categorie:Langemark-Poelkapelle]]

[[nl:Bikschote]]
