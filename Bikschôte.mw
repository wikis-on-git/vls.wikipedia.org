{{Infobox Belgische deelgemeente|
|kaart1=[[Image:BikschoteLocation.svg|300px]]
|naam= Bikschote
|provincie=WVLA
|gemeente=[[Langemark-Poelkapelle]]
|latitudeGraden=50
|latitudeMinuten=55
|latitudeSeconden=33
|longitudeGraden=2
|longitudeMinuten=51
|longitudeSeconden=53
|opp=5,57
|inw=581
|datum=31/12/2006
|dichtheid=104
|postcode=8920
|}}
'''Bikschôte''' is e landelikke dêelgemêente van [[Langemark-Poelkapelle]] en grenst an [[Nôordschote]], [[Merkem]], [[Langemark]] en [[Zuudschôte]]-[[Boezienge]].
't Is e gemêentelikke kleuter- en basisschole en 't zyn oek verschillige verênigingen. Tot 1970 wos 't e gemêente op zyn eign.

==Etymologie==
't Woapenschild van Bikschôte (of ''Bixschoote'' gelyk dat et overtyd werd geschreevn) tôogt een omeinige of een beschuttinge (vroeger: ''scho(o)te'') nevenst e beke (''bik'').
't Suffix ''-scho(o)te'' vindn we were in [[Zuudschôte]], [[Nôordschôte]] en [[Oundschôte]] en is e verwyzinge noar d'outn beschuttingn da je tussn de verschillige landeryen kost werevindn.

==Beist 'n Êeste Weireldoorloge==
Bikschôte wos êen van de mêest bevochtn dorpsjes beist den ''Eestn slag vo Yper'' ([[Êeste Weireldoorloge]]).
De grotstn slag was ip [[21 oktober]] [[1914]] toen dat de Duutsche ('t 26ste en 27ste Duutsche Reservekorps) te zessen 's nuchtens noa Langemark trokkn vo were e stik van 't Ieperleekanoal te bezettn. Zudder bestoundn voornamelik uut oungetrainde studentn en ander jounge gasten en zyn en masse afgeslacht gewist deur de Brittn. Op 't [[Duuts militair kerkhof]] in Langemark liggen der 3000 Duutsche slachtoffers.

Op de grenze by Zuudschôte ligt 't gehucht [[Stêenstroate (gehucht)|Stêenstroate]] woadat de Duutsche op [[22 april]] [[1915]] vo den êeste ki [[Yperiet|gifgoaze]] ein gebezigd.

==Bezienswoardigeedn==
In Bikschôte is 't er e wandelroute ''Het Vredespad'' (6 of 10,5 km) die in 't têekn van den Êeste Weireldoorloge stoat<ref>[http://www.langemark-poelkapelle.be/toerisme/pad_vrede.html Plan van de wandelroude ''Vredespad'']</ref>.

===Sent-Andreaskerke===
Beist 'n Êeste Weireldoorloge es d'ôorsprounkelikke kerke hêel vermassakreerd gewist.
In de joaren achter den oorloge en ze z'erbouwd: de Sient-Andreaskerke is gebouwd in de joarn 1922-1924 naar een ountwerp van architect [[Marcel Hocepied]]. In 't brandglasroam an de rechterkant kun je 't woapenschild van Bikschôte werevindn. 
De neogotische kerke is e driebeukige [[hallnkerke|allnkerke]] en is gebouwd in gelige briekn.
Rond de kerk ligt een typisch kerkof met de Kapel Onze Lieve Vrouw van Rust en Vrede.

===Beeuwsaertmeuln===
De Beeuwsaertmeuln is een outn windmeuln in de Meulnstroate.
De meuln is gebombardeerd in 'n Êeste Weireldoorloge en is sedert ton nie mi gebruukt. 
Nu zyn z'em an 't restaureern: achter d'ontmantelienge goan z'em hêel erbouwn.

==Europees Kampioenschap Pompoenslingern==
Sinds 2004 organiseert de [[Landelijke Gilde]] van Bikschôte alle joare in september 't Europees Kampioenschap Pompoenslingern. By dien sport (populair in 't zuuden van de[[Amerika|VS]], woadat ze 't ''pumpkin chunkin'' noemn) is 't de bedoeling van n [[pompoen]] zo verre meuglik weg te smytn met e katapult of e trebuchet. De ervoaring lêert dat diepgevrozen pompoenn 't verst weg te slingern zyn omda ze nie direk hêel in frut volln.

===Winnoars===
*[[2007]]: 't Team Bisschop uut Bikschôte zelve met underne katapult ''Spiraaltje'' me 460 meiters (een nieuw Europees record).
*[[2006]]: De KLJ-Langemark me nundern katapult ''KaLutJe'' me 277,10 meiters.
*[[2005]]: 't Team Ypes uut [[Yper]] met nundern katapult ''Excalibur'' me 302,23 meiters (Europees record). 
*[[2004]]: 't Team Bisschop uut Bikschôte zelve met nundern katapult ''F16''.

==Referenties==
<references />

[[Categorie:Langemark-Poelkapelle]]

[[fr:Bikschote]]
[[nl:Bikschote]]
