't '''Groafschap Vloandern''' oentstoend in de twêed'n elt van de 9e eêuw achter da [[Karel de Kale]] 't West-Frankisch ryk o g'erfd in 843. 't Kerngebied van [[Vloandern]] lag ton tusschn [[Oudenburg]], Eirdenburg (Aardenburg) en [[Toeroet]]. In 869 kost [[Boudewijn I met de ijzeren arm]] in grôte moate zelfstandig word'n teegnoovr de [[Vrankriek|Fransche]] keunienk. 't Kerngebied van Vloandern lag ton roend [[Brugge]]. Ze breidegen under gebied uut toet an de [[Schelde]].

==='t Begun===
't Geboorteproces van Vloandern begunt al van styf verre in de tyd. De menschen die dr ton weund'n woaren e miengelienge van verschillende volken die lange 'n eign identiteit, 'n  eign noame en 'n eign verleed'n add'n. In 58 vo Christus viel de Romeinse generoal [[Caius Julius Caesar]] 't gebied  binn'n da nu Vloandren is. Deur z'n beschryviengn droovr weet'n me dat er ton Belgische (Belgae), Germoansche en Keltische volksstammn weund'n lik de [[Menapiërs]], de [[Morinen]] en de [[Eburonen]]. De Romeinen verdêeld'n 't gebied in 2 provincies: Germania inferior in 't ôost'n en Gallia Belgica in 't west'n. De Romeinse bezettienge deurde toet in 't joar 406. Ton kreegn Frankische stammn de controle oovr de gewest'n. De Meroviengr [[Clovis]] (482-511) sloagde derin van de verschillende Frankische stammn te verênign. Deur em kwoamn de gebied'n die nu Vloandren zyn ôok mêer oendr invloed van 't katholieke geloof. Deur de veroverienge van Gallië deur de Frank'n woarn uze gewest'n were e dêel van e grôot ryk. Volgns de Frankische geweunte wierd e keunienkryk verdêeld oender de verschillende zeuns van de keunienk. Doadeure kwamt er instabiliteit en verzwakte 't keunienklyk gezag. In de loop van de 6e toet de 8e êeuw wierd 't Frankische ryk gereegld verdêeld en erênigd. Uutendelyk wierd 't ersteld deur een nieuwe dynastie: van de Karoliengers.

===De Karoliengers===
Oender [[Karel de Grote]] (768-814) en [[Lodewijk de Vrome]] (814-840) bereikte 't Frankische rik z'n toppunt. Binst dat Lodewijk de Vrome nog leefde begost'n z'n 3 zeuns al de strid vo d' erfipvolgienge. De erfenisse wierd beslist deur 't Verdrag van Verdun in 843. [[Karel de Kale]] krêeg 't westelik dêel (woaroender Vloandren) en Lodewijk de Duitser 't ôostelik dêel. Die verdêlienge legde de groendslag vo de loatere keunienkrik'n Frankrik en Duutsland. Den oudste zeune Lotharius krêeg 't middelste dêel moa in 870 gieng dat ôok noa Lodewijk de Duitser. De Schelde vormde de grenze tusschen Frankrik en 't Duutsche rik en da blêef azo toet de tid van [[Keizer Karel V]] (1519-1558).
In de 9e en de 10e êeuw kreegn uze gebied'n of te reeknen met plundertocht'n van de Vikiengs. In 't gebied ten west'n van de Schelde wist'n [[Boudewijn met de ijzeren arm]] en z'n noakommeliengn 't overwicht te kriegn. Vanuut de "Pagus Flandrensis", de streke roend [[Brugge]] bouwd'n z' under machtsgebied uut. 't Groafschap Vloandren strekte em uutendelik uut oovr alle gebied'n ten zuud'n  en ten west'n van de Schelde, 't Zeeuws Vloandren van nu en een dêel van Frankrik inbegreep'n toet oovr [[Riesel]]. De Vlamsche groaf was de vazal van de Fransche keunienk.

===De loate middelêeuwen===  
De loate middelêeuwen woaren een goud'n tidperk vo 't zudelik dêel van de Nederland'n. In de loop van de 11e toet de 14e êeuw groeide 't groafschap Vloandren uut toet 'n machtige lêenstoat. De steed'n, de ambacht'n en de handel bloeid'n en makt'n Vloandren êen van de rikste gewest'n. Mè Brugge ad Vloandren êen van de belangrikste financiële centra van West-Europa.

===De Bourgondiërs===
An 't ende van de 14e êeuw krêeg de dynastie van de [[Bourgondische ertoogn]], 'n zitak van de Fransche keuninklike familie, voet an de groend in de Nederland'n. Deur te trouwen met de dochter van de Vlamsche groaf [[Lodewijk van Male]] wierd [[Filips de Stoute]], ertog van Bourgondië, zelve groaf van Vloandren. Deur erfipvolginge, huwelik en veroveringen krêeg zin klêenzeune [[Filips de Goede]] de mêeste van de Nederlandsche gewest'n in z'n bezit en loater z'n zeune [[Karel de Stoute]]. Zin dochter [[Maria van Bourgondië]] trouwde met [[Maximiliaan van Oostenrijk]] en doadeure kwoamn de Bourgondische erfland'n in Habsburgs bezit. [[Filips de Schone]] was under ênigste zeune.

===De Habsburgers===
In 1555 erfde [[Filips II]] de Nederland'n en de Spoansche bezittingen van z'n voader [[Karel V]]. Deur d' ipstand teegn Filips II en de doarip volgnde tachtigjoarigen oorloge (1568-1648) rakt'n de zudelike en de nôordelike gewest'n van mekoar geschid. De zudelike gewest'n blêevn trouw an under keunink en de nôordelike vormd'n de [[Republiek der Verênigde Provinciën]].
In 1713 kwoamn de zudelike gewest'n in and'n van de Ôost'nrikse Habsburgers.

De Fransche revoluusje makte een ende an 't Ôost'nriks bewind in de Zudelike Nederland'n. Teegn 1795 woarn de Ôost'nrikers definitief verdreevn. Kort doarip wierd'n uze gewest'n geanexeerd deur de Fransche republiek. 't Groafschap Vloandren wierd ingedêeld in twi departement'n woarvan dat de grenzn soamenvieln met de loatere provinsjes West-en Ôost-Vloandren.

===Liste mei de Groavn van Vloandern===

{| border="1" cellpadding="5" cellspacing="0" style="background-color:aliceblue;"
!style="background:#ffdead;" | Periode
!style="background:#ffdead;" | Groaf/Groavinne
|- 
| [[864]]-[[879]] || [[Boudewijn I met de IJzeren Arm]] + [[Judith,êeste Gravinne van Vloandern|Judith van West-Francie]]
|- 
| [[879]]-[[918]] || [[Boudewijn II de Kale]]
|- 
| [[918]]-[[958]] || [[Arnulf I de Grote]] 
|- 
| [[958]]-[[962]] || [[Arnulf I de Grote]] + [[Boudewijn III]]
|- 
| [[962]]-[[964]] || [[Arnulf I de Grote]] 
|- 
| [[964]]-[[988]] || [[Arnulf II]]
|- 
| [[988]]-[[1035]] || [[Boudewijn IV met de Schone Baard]]
|- 
| [[1035]]-[[1067]] || [[Boudewijn V van Rijssel]]  + [[Adela van Mêesn]]
|- 
| [[1067]]-[[1070]] || [[Boudewijn VI]]
|- 
| [[1070]]-[[1071]] || [[Arnulf III de Ongelukkige]]
|- 
| [[1072]]-[[1093]] || [[Robrecht I de Fries]]
|- 
| [[1093]]-[[1111]] || [[Robrecht II van Jeruzalem]]
|- 
| [[1111]]-[[1119]] || [[Boudewijn VII met de Bijl]] ([[Hapkin]])
|- 
| [[1119]]-[[1127]] || [[Karel de Goede]]
|- 
| [[1127]]-[[1128]] || [[Willem I Clitho]]
|- 
| [[1128]]-[[1168]] || [[Diederik van den Elzas]]
|- 
| [[1168]]-[[1191]] || [[Filips van den Elzas]]
|- 
| [[1191]]-[[1194]] || [[Margaretha I van den Elzas]] + [[Boudewijn VIII de Moedige]]
|- 
| [[1194]]-[[1205]] || [[Boudewijn IX van Constantinopel]]
|- 
| [[1205]]-[[1244]] || [[Johanna van Constantinopel]]
|- 
| [[1244]]-[[1246]] || [[Margareta II van Constantinopel]]
|- 
| [[1246]]-[[1251]] || [[Margareta II van Constantinopel]] + [[Willem II]]
|- 
| [[1251]]-[[1278]] || [[Margareta II van Constantinopel]]
|- 
| [[1278]]-[[1305]] || [[Gwijde van Dampierre]]
|- 
| [[1305]]-[[1322]] || [[Robrecht III van Béthune]]
|- 
| [[1322]]-[[1346]] || [[Lodewijk I van Nevers]]
|- 
| [[1346]]-[[1384]] || [[Lodewijk II van Male]]
|- 
| [[1383]]-[[1404]] || [[Margaretha III van Male]] + [[Filips de Stoute]]
|-
|}
<br/>

Mei [[Filips de Stoute]] begunt vo Vloandern de dynastie van de [[Bourgondische Ertoogn]].


[[Categorie: Middelêeuwen]]

[[bg:Фландрия (графство)]]
[[de:Grafschaft Flandern]]
[[en:Flanders (county)]]
[[eo:Graflando Flandrio]]
[[fi:Flanderi (kreivikunta)]]
[[fr:Comté de Flandre]]
[[la:Flandria]]
[[nl:Graafschap Vlaanderen]]
[[pt:Condado da Flandres]]
