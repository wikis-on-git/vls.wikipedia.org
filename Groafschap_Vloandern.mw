[[Ofbeeldienge:Blaeu 1645 - Flandriæ partes duæ quarum altera proprietaria altera imperialis vulgo dicitur.jpg|thumb|<center>Flandriæ partes duæ quarum altera proprietaria altera imperialis vulgo dicitur - koarte van 1645]]
[[Ofbeeldienge:Blaeu 1645 - Flandriæ Teutonicæ pars orientalior.jpg|thumb|<center>Flandriæ Teutonicæ pars orientalior - koarte van 1645]]
[[Ofbeeldienge:Blaeu 1645 - Flandria et Zeelandia Comitatus.jpg|thumb|<center>Flandria et Zeelandia Comitatus - koarte van 1645]]

't '''Groafschap Vloandern''' oentstoend in de twêed'n elt van de 9e êeuw achter da [[Karel de Kale]] 't West-Frankisch ryk o g'erfd in 843. 't Kerngebied van [[Vloandern]] lag ton tusschn [[Oudenburg]], Eirdenburg (Aardenburg) en [[Toeroet]]. In 869 kost [[Boudewyn I van Vloandern|Boudewyn I met de ijzeren arm]] in grôte moate zelfstandig word'n teegnoovr de [[Vrankryk|Fransche]] keunienk. 't Kerngebied van Vloandern lag ton roend [[Brugge]]. Ze breidegen under gebied uut toet an de [[Schelde]].

==='t Begun===
't Geboorteproces van Vloandern begunt al van styf verre in de tyd. De menschen die dr ton weund'n woaren e miengelienge van verschillende volken die lange 'n eign identiteit, 'n  eign noame en 'n eign verleed'n add'n. In 58 vo Christus viel de Romeinse generoal [[Caius Julius Caesar]] 't gebied  binn'n da nu Vloandern is. Deur z'n beschryviengn droovr weet'n me dat er ton Belgische (Belgae), Germoansche en Keltische volksstammn weund'n lyk de [[Menapiërs]], de [[Morinen]] en de [[Eburonen]]. De Romeinen verdêeld'n 't gebied in 2 provincies: Germania inferior in 't ôost'n en Gallia Belgica in 't west'n. De Romeinse bezettienge deurde toet in 't joar 406. Ton kreegn Frankische stammn de controle oovr de gewest'n. De Meroviengr [[Clovis]] (482-511) sloagde derin van de verschillende Frankische stammn te verênign. Deur em kwoamn de gebied'n die nu Vloandern zyn ôok mêer oendr invloed van 't katholieke geloof. Deur de veroverienge van Gallië deur de Frank'n woarn uze gewest'n were e dêel van e grôot ryk. Volgns de Frankische geweunte wierd e keunienkryk verdêeld oender de verschillende zeuns van de keunienk. Doadeure kwamt er instabiliteit en verzwakte 't keunienklyk gezag. In de loop van de 6e toet de 8e êeuw wierd 't Frankische ryk gereegld verdêeld en erênigd. Uutendelyk wierd 't ersteld deur een nieuwe dynastie: van de Karoliengers.

===De Karoliengers===
Oender [[Karel de Grote]] (768-814) en [[Lodewijk de Vrome]] (814-840) bereikte 't Frankische ryk z'n toppunt. Binst dat Lodewijk de Vrome nog leefde begost'n z'n 3 zeuns al de stryd vo d' erfipvolgienge. De erfenisse wierd beslist deur 't Verdrag van Verdun in 843. [[Karel de Kale]] krêeg 't westelyk dêel (woaroender Vloandern) en Lodewijk de Duitser 't ôostelyk dêel. Die verdêlienge legde de groendslag vo de loatere keunienkryk'n Frankryk en Duutsland. Den oudste zeune Lotharius krêeg 't middelste dêel moa in 870 gieng dat ôok noa Lodewijk de Duitser. De Schelde vormde de grenze tusschen Frankryk en 't Duutsche ryk en da blêef azo toet de tyd van [[Keizer Karel V]] (1519-1558).
In de 9e en de 10e êeuw kreegn uze gebied'n of te reek'nen met plundertocht'n van de Vikiengs. In 't gebied ten west'n van de Schelde wist'n [[Boudewyn met de ijzeren arm]] en z'n noakommeliengn 't overwicht te krygn. Vanuut de "Pagus Flandrensis", de streke roend [[Brugge]] bouwd'n z' under machtsgebied uut. 't Groafschap Vloandern strekte em uutendelyk uut oovr alle gebied'n ten zuud'n  en ten west'n van de Schelde, 't Zeeuws Vloandern van nu en een dêel van Frankryk inbegreep'n toet oovr [[Rysel]]. De Vlamsche groaf was de vazal van de Fransche keunienk.

===De loate middelêeuwen===  
De loate middelêeuwen woaren een goud'n tydperk vo 't zudelyk dêel van de Nederland'n. In de loop van de 11e toet de 14e êeuw groeide 't groafschap Vloandern uut toet 'n machtige lêenstoat. De steed'n, de ambacht'n en de handel bloeid'n en makt'n Vloandern êen van de rykste gewest'n. Mè Brugge ad Vloandern êen van de belangrykste financiële centra van West-Europa.

===De Bourgondiërs===
An 't ende van de 14e êeuw krêeg de dynastie van de [[Bourgondische ertoogn]], 'n zytak van de Fransche keuninklyke familie, voet an de groend in de Nederland'n. Deur te trouwen met de dochter van de Vlamsche groaf [[Lodewijk van Male]] wierd [[Filips de Stoute]], ertog van Bourgondië, zelve groaf van Vloandern. Deur erfipvolginge, huwelyk en veroveriengen krêeg zyn klêenzeune [[Filips de Goede]] de mêeste van de Nederlandsche gewest'n in z'n bezit en loater z'n zeune [[Karel de Stoute]]. Zyn dochter [[Maria van Bourgondië]] trouwde met [[Maximiliaan van Oostenrijk]] en doadeure kwoamn de Bourgondische erfland'n in Habsburgs bezit. [[Filips de Schone]] was under ênigste zeune.

===De Habsburgers===
In 1555 erfde [[Filips II]] de Nederland'n en de Spoansche bezittingen van z'n voader [[Karel V]]. Deur den ipstand teegn Filips II en de doarip volgnde tachtigjoarigen oorloge (1568-1648) rakt'n de zudelyke en de nôordelyke gewest'n van mekoar geschid. De zudelyke gewest'n blêevn trouw an under keunienk en de nôordelyke vormd'n de [[Republiek der Verênigde Provinciën]].
In 1713 kwoamn de zudelyke gewest'n in and'n van de Ôost'nrykse Habsburgers.

De Fransche revoluusje makte een ende an 't Ôost'nryks bewind in de Zudelyke Nederland'n. Teegn 1795 woarn de Ôost'nrykers definitief verdreevn. Kort doarip wierd'n uze gewest'n geanexeerd deur de Fransche republiek. 't Groafschap Vloandern wierd ingedêeld in twi departement'n woarvan dat de grenzn soamenvieln met de loatere provinsjes West-en Ôost-Vloandern.

===Lyste mei de Groavn van Vloandern===

{| border="1" cellpadding="5" cellspacing="0" style="background-color:aliceblue;"
!style="background:#ffdead;" | Periode
!style="background:#ffdead;" | Groaf/Groavinne
|- 
| [[862]]-[[879]] || [[Boudewyn I van Vloandern|Boudewyn I met de IJzeren Arm]] + [[Judith van West-Francië]]
|- 
| [[879]]-[[918]] || [[Boudewyn II de Kale]]
|- 
| [[918]]-[[958]] || [[Arnulf I de Grote]] 
|- 
| [[958]]-[[962]] || [[Arnulf I de Grote]] + [[Boudewyn III]]
|- 
| [[962]]-[[964]] || [[Arnulf I de Grote]] 
|- 
| [[964]]-[[988]] || [[Arnulf II]]
|- 
| [[988]]-[[1035]] || [[Boudewyn IV met de Schone Baard]]
|- 
| [[1035]]-[[1067]] || [[Boudewyn V van Rijssel]]  + [[Adela van Mêesn]]
|- 
| [[1067]]-[[1070]] || [[Boudewyn VI]]
|- 
| [[1070]]-[[1071]] || [[Arnulf III de Ongelukkige]]
|- 
| [[1072]]-[[1093]] || [[Robrecht I de Fries]]
|- 
| [[1093]]-[[1111]] || [[Robrecht II van Jeruzalem]]
|- 
| [[1111]]-[[1119]] || [[Boudewyn VII met de Bijl]] ([[Hapkin]])
|- 
| [[1119]]-[[1127]] || [[Karel de Goede]]
|- 
| [[1127]]-[[1128]] || [[Willem I Clitho]]
|- 
| [[1128]]-[[1168]] || [[Diederik van den Elzas]]
|- 
| [[1168]]-[[1191]] || [[Filips van den Elzas]]
|- 
| [[1191]]-[[1194]] || [[Margaretha I van den Elzas]] + [[Boudewyn VIII de Moedige]]
|- 
| [[1194]]-[[1205]] || [[Boudewyn IX van Constantinopel]]
|- 
| [[1205]]-[[1244]] || [[Johanna van Constantinopel]]
|- 
| [[1244]]-[[1246]] || [[Margareta II van Constantinopel]]
|- 
| [[1246]]-[[1251]] || [[Margareta II van Constantinopel]] + [[Willem II]]
|- 
| [[1251]]-[[1278]] || [[Margareta II van Constantinopel]]
|- 
| [[1278]]-[[1305]] || [[Gwijde van Dampierre]]
|- 
| [[1305]]-[[1322]] || [[Robrecht III van Béthune]]
|- 
| [[1322]]-[[1346]] || [[Lodewijk I van Nevers]]
|- 
| [[1346]]-[[1384]] || [[Lodewijk II van Male]]
|- 
| [[1383]]-[[1404]] || [[Margaretha III van Male]] + [[Filips de Stoute]]
|-
|}
<br/>

Mei [[Filips de Stoute]] begunt vo Vloandern de dynastie van de [[Bourgondische Ertoogn]].


[[Categorie: Middelêeuwen]]

[[bg:Фландрия (графство)]]
[[de:Grafschaft Flandern]]
[[en:County of Flanders]]
[[eo:Graflando Flandrio]]
[[fi:Flanderi (kreivikunta)]]
[[fr:Comté de Flandre]]
[[la:Flandria]]
[[nl:Graafschap Vlaanderen]]
[[pt:Condado da Flandres]]
