Hertog '''Jacob Van Lichtervelde''' (?-[[1431]]), is een belangryk politiek raadsheer uut [[Lichtervelde]]. E diende drie [[Bourgondische ertoogn]]: [[Filips de Stoute]], [[Jan zounder Vrees]] en [[Filips de Goede]]. 

== Ze leevn ==
* In 1391 treedt Jacob in 't openbaar leevn. In de St.-Maartensabdy van Dôornik briengt ie, in anwezigeid van 54 ridders en 150 schildknoapn, de elm van den afgestorvn riddre ter offerande. Kort drachtre volgt zyn anstellienge toet oofdbaljuw en kasteling van [[Kortryk]]. 
* In 1392 wordt ie raadseer en koamereer van den ertog.
* In 1393 wordt ie scheepn van 't [[Brugse Vrye]]. E joar loatre is 't ie ipperwachtmêestre van [[Groafschap Vloandern|Vloandern]] en kasteling van [[Antwerpen]]. 
* In 1396 wordt ie ipperbaljuw van Vloandern. 
* Je reist ie in 1404 noar [[Ingeland]], oals specioal gezant by 't of. Toet 1409 is 't ie gouverneur van [[Broabant]] en wordt ie ertog. 't Joar drip trekt ie em were ip zyn landgoed te [[Kôolshem]] en oudt ie em ollene nog bezig mè 't Brugsche Vrye. 
* In 1411 wordt ie in den adel vereevn. 
* In 1431 sterft ie en wordt ie begroavn in de prochiekerke van Kôolshem oalwoar zyn marmern graftoembe nog stoat: "''Die van Lichtervelde, Heeren van Coolscamp" + "Ridder die staerf in 't jaer 1431, den letsten dagh van Maerte''".

[[Categorie: Middelêeuwen|Van Lichtervelde, Jacob]]
[[Categorie: Lichtervelde|Van Lichtervelde, Jacob]]
