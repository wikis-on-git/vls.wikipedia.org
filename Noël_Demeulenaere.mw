'''Noël Demeulenaere''' is e [[België|Belgische]] [[politieker]], [[zoakeman]] en [[koersmanager]]. 

== Polletiek ==
Noël Demeulenaere es e vroegern burgemêester en OCMW-vôorzitter (olletwêe 12 joar lank) en scheepn (6 joar) van [[Wielsbeke]]. In juni 2007 pakt ie ountslag uut ol zyn politieke funkties. Demeulenaere oalde by de [[gemêenteroadsverkiezingn 2006|gemêenteroadsverkieziengn van oktober 2006]] nog de mêeste voorkeurstemmen van zyn party.
 
Noel Demeulenaere wos ôok e spilfigure in de beslissienge of da't [[Vlaams Belang]] voo het êest zou keun meeregeern (ip gemêenteniveau) deur de unieke situoatie achter de gemêenteroadsverkiezingn 2006 in Wielsbeke. Moa deur een overloper na de [[CD&V]] is die situoasje opgelost gerakt (19 december 2006).

En spreuke dat ie vele gebrukt es: ''De beste vette es de kloefn van den boer''.

== Zoakn ==
* Demeulenaere is de vroegern olgemêen directeur va textielgroep [[Beaulieu]]. Demeulenoare wos joarn lank de rechternand va [[Familie Roger De Clerck|Roger "Boer" De Clerck]]. 
* Voe 't moment is Noël Demeulenaere verdacht van corrupsje. E zou van menschen die aanvroagen deejn by AROHM ("Administratie Ruimtelijke Ordening", een overidsbedryf) geld gekreegn en. Mi da geld zoe Demeulenaere ambtenoarn omgekocht ein. Op 7 april 2006 wos Demeulenoare anoen deur ne juge van [[Brugge|Brugge]].

== Koerse ==
* Demeulenaere e vele geld en tyd gestookn in de [[Vélokoerse|koers]] en vôorol jounge koereurs. 't Begoste in 1973 mi de ploeg Beaulieu-Flandria mi [[Freddy Maertens]]. Loater van tyd wostn ôok nog betrokkn by ploegen lik Collstrop, Palmans, Domo, ABX e Chocolade Jacques. 
* Ôok op da gebied is Demeulenaere omstreedn. D'êne noemn nem e mecenas, d'ander zeggn datn de OCMW is van 't peletong en datn zyn jounge coureurkes utzuugt.


[[Categorie: Economie|Demeulenaere, Noel]]
[[Categorie: West-Vlamsche ploegleider|Demeulenaere, Noel]]
[[Categorie:West-Vlamsche polletieker|Demeulenaere, Noel]]
