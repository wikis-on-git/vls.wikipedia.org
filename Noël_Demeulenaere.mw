'''Noël Demeulenaere''' is e [[België|Belgische]] [[politieker]], [[zoakeman]] en [[koersmanager]]. 

== Polletiek ==
Noël Demeulenaere es en vroegern burgemêester van [[Wielsbeke]]. Anno 2006 is 'n nog OCMW-vôorzitter van Wielsbeke. En spreuke dat ie vele gebrukt: ''De beste vette es de kloefn van den boer''. 
Noel Demeulenaere wos ôok e spilfigure in de beslissienge of da't [[Vlaams Belang]] voo het êest zou keun meeregeern (ip gemêenteniveau) deur de unieke situoatie achter de [[gemêenteroadsverkiezingn 2006]] in Wielsbeke. Moa der een overloper na de CD&V is die situoasje opgelost gerakt (19 december 2006).

== Zoak'n ==
* Demeulenaere is de vroegern olgemêen directeur va textielgroep [[Beaulieu]]. Demeulenoare wos joarn lank de rechternand va [[Familie Roger De Clerck|Roger "Boer" De Clerck]]. 
* Voe 't moment is Noël Demeulenaere verdacht van corrupsje. E zou van mensjen die aanvroagen dêjn bie AROHM ("Administratie Ruimtelijke Ordening", een overidsbedrif) geld gekreegn en. Mè da geld zoe Demeulenaere ambtenoarn omekocht ein. Op 7 april 2006 wos Demeulenoare anoun deur ne juge van [[Brugge|Brugge]].

== Koerse ==
* Demeulenaere e vele geld en tid gestookn in de [[Vélokoerse|koers]] en vôorol joenge koereurs. 't Begoste in 1973 mè de ploeg Beaulieu-Flandria mè [[Freddy Maertens]]. Loater van tid wostn ôok nog betrokk'n bie ploegen lik Collstrop, Palmans, Domo, ABX e Chocolade Jacques. 
* Ôok op da gebied is Demeulenaere omstredn. D'êne noemn nem e mecenas, d'ander zeggn dat'n de OCMW is van 't peletong en dat'n zin joenge coureurkes utzuugt.


[[Categorie: Economie|Demeulenaere, Noel]]
[[Categorie: Velosport|Demeulenaere, Noel]]
[[Categorie:Belgische polletieker|Demeulenaere, Noel]]
