{{Dynastie|
| ploatje = [[Ofbeeldienge:Luis de Requesens.jpg|thumb|center|200px| Luis de Requesens y Zúñiga.]]
| noame = Luis de Requesens y Zúñiga                          
| leevn = 1528 – 1576 
| functie = landvoogd van de Nederlandn
| periode = 1573 – 1576
| vôorganger = [[Fernando Álvarez de Toledo|Alva]]
| ipvolger = [[Juan van Oostnryk|Don Juan van Oostnryk]]
| voader = Juan de Zúñiga y Avellaneda
| moeder = Estefania de Requesens
}}
'''Luis de Requesens y Zúñiga''' ([[Barcelona]], [[25 ogustus]] [[1528]] – [[Brussel]], [[5 moarte]] [[1576]]), was ‘n Spoanschn legeranvoerder en [[Landvoogdn van de Habsburgsche Nederlandn|landvoogd]] van de [[Nederlandn]] binst de [[Tachtigjoarign Oorlog]]. 
==Zyn leevn==
Don Luis de Requesens is  geboorn in Barcelona. Je stamdeg uut ’n oadelikke Catalonische familie en was de zeune van  Juan de Zúñiga y Avellaneda en  Estefania de Requesens.  
[[Filips II van Spanje|Filips II]] aad ’n groot vertrouwn in em en doarom steldegt ie em an vor em te verteegnwoordign  in [[Rome]]. Filips liet em ook z’n olfbroere Don Juan by stoan in verschillige oorloogn w.o. de [[Slag by Lepanto]] in 1571. 

Van 1572-1573 wast ’n landvoogd van Milaan en in november 1573 kreegt ’n de moeilikkn ipdracht vo d’n [[Fernando Álvarez de Toledo|ertog van Alva]] ip te volgn ols landvoogd van de [[Nederlandn]] en ’n gemoatigdern politiek te voern. J’Arriveerde d’n zeevntienstn november 1573 in [[Brussel]] en j’è van ’t begun tou an z’n dood enorm vele probleemn g’ed. 

In 1574 schaftet ie de ''Tienstn Pennink'' en de ''Road van Beroertn'' of, vo  de bevolkinge te poaien.
Binst zyn periode wast er ’t beleg en ’t ountzet van Leidn en ook de slag ip de Mookerheide. Je startte vredesounderandelingn mè Breda die misluktn en je veroverde de steedn Oudewoater en Zierikzee. 

Je stierf ounverwachts in [[Brussel]]. Achter z’n dood kwoamn de Stoatn-Generoal  byeen en  slootn  de zogenoamde [[Pacificoatie van Gent]] in 1576. Ollene entwien die akkoord was mè de Pacificoatie mocht  Requesens ipvolgn. [[Juan van Oostnryk|Don Juan van Oostnryk]] wierd angesteld.
[[Categorie:Landvoogd]]

[[ca:Lluís de Requesens i Zúñiga]]
[[de:Luis de Zúñiga y Requesens]]
[[en:Luis de Zúñiga y Requesens]]
[[es:Luis de Requesens]]
[[fr:Luís de Zúñiga y Requesens]]
[[it:Luis de Zúñiga y Requesens]]
[[nl:Luis de Zúñiga y Requesens]]
[[ru:Рекезенс, Луис де]]
[[sv:Luis de Zúñiga y Requesens]]
