'Ja' zeh je as bevestehienge van etwa. Je hebrùkt et o je etwa affiermeert. Je kud ook 'jup' zehn, of 'jow', mo mèèstal word et vervoeht.
== Onvervoehd ==
"Ja" in z'n onvervoehde vorme wor nie vele hebrùkt. Over 't algemèn moe'je em vervoehen gelik da j'n werkwoort vervoeht. Ook '[[nèèn]]', et tegenooverhestelde van 'ja', moe je vervoehn. "Ja" azo zehn we mèèstal ot er eihenlik gèn vrahe gesteld is. "''Ja lap, 't is weere van da''" bievoorbeelt.

== Vervoehd ==
Ier e je de vervoehingn van 'ja':
{| border="0" cellspacing="3" cellpadding="3" align="center"
! Pursoën
! Ienkelvowt
! Mèrvowt
|- 
| 1ste
| jaak
| jaaw/jow
|-
| 2de
| joag/joaj 
| joj
|-
| 3de
| joan/joas/joat
| joas
|-
|}
De basisreehel is eigentliek simpel: Je giet j'n antwoord in e zinne. Je nimt et oenderwerp van die zinne, en in die persoën vervoeg je je 'ja'.

Een voorbeeltje: De vrahe is "'''Zie je gie zot?'''" 
*Je wil zehn van ja.
*Et antwoord zoe zien: "Ja, '''ik''' zien zot"
*Wien is't er zot? ''''IK''''.
*Dus: èèrste persoëne ienkelvowt.
*Je verkort' antwoord is dus: '''Jaak'''
Eihentliek trek je dus j'n affiermoatje en e persoënlik voornaamwoord saamn.
:Jaak = Ja ik
:Joag = Ja gie
Let trouwes ne kè up voe volgende nuaanse:
*Ja, '''ik''' zien zot
*'''Jaak''', 'k zien zot
Et èèste word allèène hebrùkt o't er klemtoone up liht.

Et liekt allemalle vrè simpel, en da ist ook. 't Is allèèn de gewente om et goe te gebrùken terwil je ant klappen ziet. Behinling voln ier assan deur de mande.
Noh e klèèn voorbeeltje voe 't liht ut te doen:
*E je et liht ùt gedoan? - Jaak!
*Ist liht ùt? - Joat!
