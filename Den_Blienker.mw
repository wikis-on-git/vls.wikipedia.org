'''Den Blienker''' is een kanol da oengevèr 20 km tôpe met [[den Stienker]] loopt van Strobrugge by [[Maldegem]] tout an de [[Nôordzee]] in [[Heist]].

[[Image:Leopoldskanaal.JPG|left|thumb|Den Blienker an den vroegeren [[sifong]] in [[Damme]]]][[image:Sint-Jan-in-Eremo - Leopoldskanaal 3.jpg|thumb|Den Blienker in [[Sint-Jan-in-Eremo]]]] Oficièl noemn ze '''den Blienker''' et ''Leopoldkanaal'' en 't is 46 km lank. 't Wier gegraavn tusschn [[1843]] en [[1854]]. Zyn officièle name komt van [[Leopold I]], uzen êesten keunink. Zyn lapname komt nateurlik omdat 't de propersten was van de twêe. Den Blienker lopt van Boekhoute wo dat je deur 't [[Isabellakanoal|Isabellakanol]] met den [[Braakman]] in Olland verboenden is, toe an Heist. 

Je dient ie  vo d'ofwoatrienge van de [[polders]].  Vô d'oenafankelikeid van Belgie (1830) gieng d'ofwoaterienge ol 't [[Lapscheure|Lapscheursche]] Gat (êén van de vele kreekn in de streke die nog de grenze is tusschn [[België|Belgie]] en [[Olland]]) en van doa ol [[Sluus]] en [[Cadzand]] nô de [[zêe]]. Moa met d'oenafankelikeid mosten d'Ollanders da nie mèr en weten en ze sloten zyder de sluzen. De polders wierden vêel te nat en d'r oentstoend zelfs 'n sôorte van slapziekte ofte [[malaria]].

De bedoelienge was tonne van 'n kanol te graven van Heist toe in [[Zelzate]] vo ôok were 'n verbiendinge t'èn van 't [[Kanoal Gent-Terneuzen|kanol Gent-Terneuzen]] no de zêe, want d'Ollanders addn dadde ôok ofgeslootn vo de Belgen. Mo uutendelik is da plan nie deuregegoan en stopte de voart entwoa in Boekhoute. 't Eêt ton nog gedeurd toe in [[1920]] vo da d'Ollanders 't Isabellakanol ên willn graavn.   

Ip 't groendgebied van [[Oostkerke]] kruuschn den Blienker en den Stienker den [[Damsche Voart|Damschen voart]]. Dendienen was ip da moment nog bevoarboar tussen [[Brugge]] en Sluus en doarom mosten ze ôok do ne sifong installeern. Den bouw doavan zoudt ollêne ol 4 joar gedeurd èn.

In den [[Twidde Weireldoorloge]] wierd de [[sifong]] upgebloazn en es den Damse Voart an de twêe kanten ofgesloten.

==Gerelateerde artikels==
*[[Den Stienker]]
*[[Den Stienker en den Blienker]]
*[[Damsche Voart]]


[[Categorie:Voart in West-Vloandern]]
[[ca:Leopoldkanaal]]
[[en:Leopold Canal]]
[[fr:Canal Léopold]]
[[nl:Leopoldkanaal]]
