'''Den Blienker''' is een kanol da oengevèr 20 km tôope met [[den Stienker]] loopt van Strobrugge by [[Maldegem]] toe an de Nôordzee in [[Heist]].

[[Image:Leopoldskanaal.JPG|left|thumb|Den Blienker an den vroegeren [[sifong]] in [[Damme]]]][[image:Sint-Jan-in-Eremo - Leopoldskanaal 3.jpg|thumb|Den Blienker in [[Sint-Jan-in-Eremo]]]]Oficièl noemn ze '''den Blienker''' et ''Leopoldkanaal'' en 't is 46 km lank. 't Wier gegraavn tussen [[1843]] en [[1854]]. Zyn officièlle name komt van [[Leopold I]], uzen êesten keunink. Zyn lapname komt nateurlik omdat de propersten was van de twêe. Den Blienker lopt van Boekhoute wo datje deur 't [[Isabellakanol]] met den [[Braakman]] in Olland verboenden is, toe an Heist. 

Je dient ie  vo d'ofwoatrienge van de [[polders]].  Vô d'oenafankelikeid van Belgie (1830) gieng d' ofwoaterienge ol 't Lapscheursjche Gat (êén van de vele kreken in de streke die nog de grenze is tussjchen Belgie en Olland) en van do ol Sluus en Cadzand nô de zêe.  Mo met d'oenafankelikeid mosten d'Ollanders da nie mèr en weten en ze sloten zieder de sluzen. De polders wierden vil te nat en d'er oentstoend zelfs 'n sôorte van slapziekte ofte [[malaria]].
De bedoelienge was tonne van 'n kanol te graven van Heist toe an 't in [[Zelzate]] vo ôok were 'n verbiendinge t'èn van 't [[kanol Gent-Terneuzen]] no de zêe want d'Ollanders addn dadde ôok ofgeslootn vo de Belgen. Mo uutendelik is da plan nie deuregegoan en stopte de voart entwoa in Boekhoute. 't Eêt ton nog gedeurd toe in [[1920]] vo da d'Ollanders 't Isabellakanol ên will'n graav'n.   

Ip 't groendgebied van [[Oostkerke]] kruusjch'n den Blienker en den Stienker den [[Damsche Voart|Damsjchen voart]]. Dendienen was ip da moment nog bevoarboar tussen Brugge en Sluus en doarom mosten ze ôok do ne sifong installeern. Den bouw doavan zoed ollêne ol 4 joar gedeurd èn.
In den [[Twidde Weireldoorloge]] wierd de sifong upgebloazn en es den Damse Voart an de twêe kanten ofgesloten.



[[Categorie:Voart in West-Vloandern]]
[[ca:Leopoldkanaal]]
[[en:Leopold Canal]]
[[fr:Canal Léopold]]
[[nl:Leopoldkanaal]]
