{{plat|Poperings}}

'''Henri d'Udekem d'Acoz''' ([[27 november]] [[1933]], [[Proovn]]) is de oudste zeune va Charles Joseph Marie Ghislain d'Udekem d'Acoz en ze twide wuuf Suzanne van Outryve d'Ydewalle. Ennis ebôorn op 't domèng 't Couthof. Ennis etrouwd met weduwe Marie - Madeleine Kervyn d'Oud Mooreghem, achter dat'n stief lange [[oen joenkeid]] ewist is.

Henri d'Udekem d'Acoz is avocoat van opleiding. En is burgemeester ewist va [[Poperienge]] voe de ([[CD&V]]): doa noemn ze nem nog ossan respectvol "Menêer Henri". Ennis oek ex-vôorzitter van de provinsjeroad va [[West-Vloandern]] en Vlams vôorzitter van de Raad van 'n adel. Vanof 1 januari 2000 ist ie lid van de Commissje toet behêer van 't Keuninklik Gesticht van [[Mêesn]]. Ennis daonoast oek ol gerume tied vôorzitter van landbouwcomité te Poperienge.

Sedert 15 februari 1966 meugt'n 'n oadeliken titel van Baron droagn. Sedert 1999 is 'n oek Groaf.

In april van 2005 ist ie veroordeeld deur 't [[Gent]]se Hof van Beroep toet e boete va bieka 4000 euro. En ad em schuldig emakt an belangnvermiengieng. En ad in 1999 (toen dat'n nog burgemêester wos va Poperienge) e weuning onbeweunbaar verklaard die ze broere Patrick juste ekocht adde, voe ze dochter Hélène. De ênigste reedn van de onbeweunboarverkloarieng wos 't feit da Henri niet wilde dat ze broere Patrick zo dichte bie nem een vaste plekke adde, ôordêelde 't Hof.

De latste tid et Henrietje e bètje mêer nationale bekendied verworven deur mei te doen an tv-programma's. En is echter mêestol utenôdigd omda ze e bètje mè nem zou kunn' lachn.

[[Category: Poperienge]]
[[Category: Belgische polletieker|d]]
