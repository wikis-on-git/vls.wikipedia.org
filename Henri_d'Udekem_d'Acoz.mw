'''Henri d'Udekem d'Acoz''' (27 november 1933, [[Proovn]]) is de oedste zeune va Charles Joseph Marie Ghislain d'Udekem d'Acoz en ze twide wuf Suzanne van Outryve d'Ydewalle. Ennis geboërn op 't domèng 't Couthof. Ennis getrouwd met weduwe Marie - Madeleine Kervyn d'Oud Mooreghem.

Henri d'Udekem d'Acoz is avocoat van opleiding. En is burgemeester gewist va [[Poperienge]] voe de ([[CD&V]]): doa noemn ze nem nog ossan respectvol "Meniër Henri". Ennis oek ex-voorzitter van de provincjeraad va [[West-Vlaondern]] en Vlams voërzitter van de Raad van 'n adel. Vanof 1 januari 2000 ist ie lid van de Commissje toet beheer van 't Keuninklik Gesticht van [[Mjeesn|Meesn]]. jes daonaast ook geruime tied voëzitter van landbouwcomice te Poperinge.

Sedert 15 februari 1966 meugt'n 'n oadeliken titel van Baron dragn. Sedert 1999 isn oek Groaf.

In april van 2005 ist ie veroordeeld deur 't [[Gent]]se Hof van Beroep toet e boete va bieka 4000 euro. En ad em schuldig gemakt an belangnverminging. En ad in 1999 (toen datn nog burgemeester wos va Poperinge) e weuning onbeweunbaar verklaard die ze broere Patrick juste gekocht adde, voe ze dochter Hélène. De enigste reedn van de onbeweunboarverkloaring wos 't feit da Henri niet wilde dat ze broere Patrick zo dichte bie nem een vaste plekke adde, oërdiëlde 't Hof.

[[Category: Poperinge]]
[[Category: Belhische polletieker|d]]
