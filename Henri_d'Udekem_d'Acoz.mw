{{plat|Poperiengs}}

'''Henri d'Udekem d'Acoz''' ([[27 november]] [[1933]], [[Proovn]]) is 'n oudstn zeune va Charles Joseph Marie Ghislain d'Udekem d'Acoz en ze twède vrouwe Suzanne van Outryve d'Ydewalle. Ennis ebôorn op 't domèng 't Couthof. Ennis etrouwd met weduwe Marie - Madeleine Kervyn d'Oud Mooreghem, achter datn styf lange [[oen joenkeid]] ewist is.

Henri d'Udekem d'Acoz is avocoat van opleidieng. En is burgemêester ewist va [[Poperienge]] voe de ([[CD&V]]): doa noemn ze nem nog ossan respectvol "Menêer Henri". Ennis oek ex-vôorzitter van de provinsjeroad va [[West-Vloandern]] en Vlams vôorzitter van de Raad van de Adel. Vanof 1 januari 2000 istn lid van de Commissje toet behêer van 't [[Koninklijk Gesticht van Mesen]]. Ennis doanoast oek ol styf lange vôorzitter van 't landbouwcomité in Poperienge.

Sedert 15 februoari 1966 meugtn 'n oadelyken titel van Barong droagn. Sedert 1999 is 'n oek Graaf.

In april van 2005 istn verôordêeld deur 't Of van Beroep in [[Gent]] toet e boete va byka 4000 euro. En ad em schuldig emakt an belangnvermiengieng. En ad in 1999 (toen datn nog burgemêester wos va Poperienge) e weuning onbeweunbaar verklaard die ze broere Patrick juste ekocht adde voe ze dochter Hélène. 'n Ênigstn reedn van de onbeweunboarverkloaryng wos 't feit da Henri niet wilde dat ze broere Patrick zo dichte bie nem een vaste plekke adde, ôordêelde 't Of.

De latste tyd et Henri mêer nationale bekendied ekreegn deur mei te doen an tv-programma's. Moar en is dikkers moar utenôdigd omda ze e bètje mè nem zou kunn' lachn.

[[Categorie: Poperienge|d'Udekem d'Acoz, Henri]]
[[Categorie: Belgische polletieker|d'Udekem d'Acoz, Henri]]
[[Categorie:Belgischen oadel|d'Udekem d'Acoz, Henri]]
