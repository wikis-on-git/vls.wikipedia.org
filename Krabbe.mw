'''Krabben''' (''Brachyura'') zyn schoaldieren, oenderorde van de Ogere Kreeft'n (orde tienpotigen ''Decapoda'').

Z'en een kopborststik en een klêen achterlyf dat ommeklapt zit teegn under buuk. Z'en een stevig rikpantser , een gesegmenteerd buukpantser en vuuf poar gelede pôot'n. 'n Poar van die pôot'n is uutgegroeid toet schoaren die wordn gebruukt by 't loop'n, zwemmn en groavn. Met under schoaren kunn z'under prooi verscheuren en under verdedigen. Krabben oasemen met under kieuwen die alsan nat moet'n bluuvn.

Krabben en een eigenoardige maniere van under te verplatsn. Ze loop'n over 't algemêen ipzyds in plekke van voruut.

Krabben eet'n plant'n, [[tettink|worm]]s, [[schelpdier]]en, [[zêesterre]]n, klêne [[visschn|vissn]] en andere klêne bêestjes.

De mêeste van de 4450 sôort'n leevn in de [[zêe]]. Langs uze [[kust]] zie je mêestal de Strandkrabbe (''Carcinus Maenas''), die 5-6 cm lank is en die beter lopt dan zwemt. De Nôordzêekrabbe (''Cancer Pagurus'') is 30 cm brêed en wordt surtout langs de Britse kust'n gevangen vor ip t'eet'n. Ook Zwemkrabbn (''Portunus'') kom je teegn an uze kust.
