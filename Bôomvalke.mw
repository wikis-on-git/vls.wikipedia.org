{{Taxobox
|naam=Bôomvalke
|afbeelding=Faucon hobereau.jpg
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Aves]] (Veugels)
|orde=[[Falconiformes]] (Rôofveugels)
|familie=[[Caracara's en valken|Falconidae]] (Caracara's en valkn)
|geslacht=''[[Falco (geslacht)|Falco]]''
|w-naam=''Falco subbuteo''
|auteur=[[Carolus Linnaeus|Linnaeus]]
|datum=1758
}}
De '''bôomvalke''' (''Falco subbuteo'') es nen [[rôofveugel]] uut de familie van de [[valke|valkn]].

==Uutzicht==
De bôomvalke es een klêen valkse, ie gelykt een bitje ip de [[slechtvalk]] moar ie es dus klinder. Ie eit ôok nen vee langere steirt als de slechtvalk. Zyn witte koake es echter vrêe gelyk. Zyn broek es bruunrôod. De mannekes en de vrouwkes zien der 't zelfste uut, moar et vrouwke es een bitje grôter.

==Verspreidienge==
Ge vindt de veugel vôorol ip oopn plekkn mè vee woater, lyk moerassn, veengebiedn en heideveldn. In [[West-Vloandern]] keun je ze bievôorbeeld vindn in [[De Goavers]]. Ie koomt ier in de [[zomer]], moar in de [[winter]] goat ie overwintern in [[Afrika]].

==Eetn==
De bôomvalke es nen echte rôofveugel, en ie joagt ip spectaculaire maniere ip rappe veugels gelyk de [[Uuszwoaluwe|zwoaluwe]]. Andere veugels da't ie geirn eet zyn [[pieper]]s, [[witte kwiksteirt|kwiksteirtn]], [[lêeuwerik]]n en [[sprêeuwe|sprêeuwn]]. Moar ie zoe ôok ne kêe een [[libelle]] durvn ipeetn.

==Leevnswyze==
De bôomvalke makt nie zelve zyn nest, moar ie gebruukt oude [[kroaie]]nestn. Achter da't ie were gekoomn es van Afrika begunt ie redelyk loate te broedn: ze leggen gin eiers in [[meie]], moar begun [[juni]]. Ze leggn oungeveer 3 eiers, die achter 4  weekn uutkoomn. 4 weekn loater keun de joungn vliegn en nog ne kêe 45 doagn loater keun ze zelfstandig joagn.

[[Categorie: Valke]]

[[bg:Сокол орко]]
[[cs:Ostříž lesní]]
[[cy:Hebog yr Ehedydd]]
[[da:Lærkefalk]]
[[de:Baumfalke]]
[[en:Eurasian Hobby]]
[[eo:Alaŭdfalko]]
[[es:Falco subbuteo]]
[[fi:Nuolihaukka]]
[[fr:Faucon hobereau]]
[[fy:Blauwe Wikel]]
[[hu:Kabasólyom]]
[[it:Falco subbuteo]]
[[ja:チゴハヤブサ]]
[[lt:Sketsakalis]]
[[nl:Boomvalk]]
[[no:Lerkefalk]]
[[pl:Kobuz]]
[[sk:Sokol lastovičiar]]
[[sl:Škrjančar]]
[[sv:Lärkfalk]]
