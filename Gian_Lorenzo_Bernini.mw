[[Ofbeeldienge:Gian lorenzo bernini selfportrait.jpg|thumb|Zelfportret]]
'''Gian Lorenzo Bernini''' (ook soms ''Gianlorenzo'' geschreevn) (Napels, [[7 december]] [[1598]] - [[Rome (stad)|Rome]], [[28 november]] [[1680]]), was 'n Italioanschn beeldhouwer, architect en kunstschilder binst de [[Barok]]. 

Lik [[Donatello]] in de 15e eeuwe en  [[Michelangelo]] in de 16e eeuwe, was Bernini ’t uutzounderlik talent in de beeldhouwkunst in de 17e eeuwe. 

Tegoare me zyn grôotn concurrent [[Francesco Borromini]] ist ‘n  bepoalnd gewist vor hoe da Rome d’r nu uutziet. 

Zyn voader, Pietro Bernini, was ook schilder en beeldhouwer.

==Zyn leevn==
[[Ofbeeldienge:Gian Lorenzo Bernini cat01.jpg|thumb|150px|left|Aeneas, Anchises en Ascanius (Galleria Borghese, Rome)]] 
Gian Lorenzo Bernini is geboorn in Napels en krêeg z’n ipleidienge in de werkplatse van zyn voader. 

In 1605, ot ’n zeevn joar oud was, liet paus Paulus V Gianlorenzo ’s voader no Rome kommn vor e marmerreliëf te moakn vo de Santa Maria Maggiore. Azo groeide Gianlorenzo ip temiddn van de Romeinsche kunst. 

An z’n acht joar hield ’n hem ol bezig me beeldhouwn en an z’n zestien joar krêegt ’n ol zelfstandige ipdrachtn. E vroeg werk is: de gête Amalthea me Zeuskiend en sater. 

Gianlorenzo viel olgauwe in de smoake by kardinoal Padrone Scipione Caffarelli Borghese, vo wien dat ’n de vier beroemde marmersculpteurn van de Villa Borghese makte in de joarn 1618-1625:
*Aeneas, Anchises en Ascanius (1618-1619) 
*Pluto en Proserpina (1621-1622) 
*Apollo en Daphne (1622-1625) 
*David (1623-1624)
[[Ofbeeldienge:Het_Baldakijn_van_Bernini_-_The_Baldachinno.jpg|thumb|300px|Bernini ’s trôonhemel in de Sint-Pietersbasilieke in Rome]]
In 1623 begost er e nieuwe scheppiengsfase vo Bernini. Zyn moat en ipdrachtgever, de grôte mecenas kardinoal Maffeo Barberini, wierd tout paus Urbanus VIII verkoozn en gaf hem ipdracht vo de decoroatie van ’t interieur van de Sint-Pietersbasilieke me marmer, ornamentn in ploasterkalk en brons en me verschillige sôortn beeldhouwwerkn. J’overwelfde ook ’t pauselik hoofdaltoar met ’n enorme bronzn trôonhemel of ''baldakyn''. De trôonhemel, bekrôond me beeldn, betêeknde e nieuwe verbiendienge tusschn architecteure en beeldhouwkunst. Ook me zyn grafmonument vo paus Alexander VII kost Bernini architecteure en beeldhouwkunst ip ’n expressieve maniere me makkoar verênign.

Bernini wierd in 1629 ipperbouwmêester. J’ountwierp in ipdracht van Paus Alexander VII de Piazza San Pietro, ‘t Sint-Pieterspling in Rome (1656-1657).

Kerkn:
*S. Andrea al Quirinale in Rome (1658-1661)
*S. Tommaso da Villanova in Castel Gandolfo (1658-1661)
*S. Maria della Assunzione in Ariccia (1662-1664)

==Zyn fonteinn==
Bernini ‘s kunstfonteinn zyn e soamnspel van woater en stêen. De figeurn kommn mêestol uut de klassieke riviere- en zêe-mythologie.
De ''Triton-fontein'' (1624-1643) wierd gemakt ter êre van paus Urbanus VIII en was gerêed in 1643. De paus leefde ton nog e joar. 't Specioale an de fontein is da Bernini ollêne mo sculpteure en gin architect-elementn gebruukte. 
[[Ofbeeldienge:RomaBerniniFontanaTritone.JPG|thumb|left|De Triton-fontein, Rome]]
’t Ounderwerp volgt ‘t verhoal over ’t ende van de zondvloed in de ''Metamorfosen'' van Ovidius. [[Triton]], de zeune van de zêegod [[Poseidon]] met e vissesteirt, zit ip ’n enorme jakobsschelpe, oundersteund deur vier vissn. Je bloast ip zyn schelpe (Trionhoorn) vo de zêe te kalmeern.

In ’t middn stoan de têekns van de paus (tiara en sleutel) en de drie byen uut ’t woapn van de Barberini ‘s, ’t belangryk Florentyns geslacht, woavan da paus Urbanus VIII dêel uutmakte.

De ''Fontana dei Quattro Fiumi'' (Vierstromenfontein) (1648-1651) was ‘n ipdracht van paus Innocentius X, e monumentoale fontein ip de Piazza Nova. D’r wierd gebruuk gemakt van ’n obelisk en grotwerkn. Ip de vier stikkn rotsn zittn de rivieregoodn, die de weirelddêeln verteegnwoordign: de Ganges vor Azië, de Nyl vor Afrika, de Rio de la Plata vor Amerika en de Donau vor Europa. Vanboovn ip ’t monument stoat ’t embleem van de Pamphili-paus, de duve die ’n [[olyve]]tak in zyn bek droagt.

Ip de Piazza Nova makte Bernini ook nog de ''Moro-fontein'' (1653-1654) 

Achter dat ‘n werekêerde van ’t hof van [[Lodewyk XIV]] in 1665 miekt ie nog e fontein vo paus Alexander VII, den ''olifant en obelisk'' (1665-1667).

==Trivia==
Bernini speelt ook e rolle in de bestseller van Dan Brown, ‘t Bernini Mysterie.
{|style="float:left"
|[[Ofbeeldienge:Saint Peter's Square from the dome.jpg|thumb|250px|’t Sint-Pieterspling, Rome]]
|}
{|style="float:left"
|[[Ofbeeldienge:Monti - S Andrea al Quirinale 1.JPG|thumb|200px|S. Andrea al Quirinale in Rome (1658-1661)]]
|}
{|style="float:left"
|[[Ofbeeldienge:Piazza Navona2.JPG|thumb|250px|Fontana dei Quattro Fiumi, Rome]]
|}

{{Commonscat|Gianlorenzo Bernini}}

[[Categorie:Beeldouwer|Bernini, Gian Lorenzo]]
[[Categorie:Architect|Bernini, Gian Lorenzo]]
[[ar:جان لورينزو برنيني]]
[[bg:Джовани Лоренцо Бернини]]
[[ca:Gian Lorenzo Bernini]]
[[cs:Gian Lorenzo Bernini]]
[[da:Giovanni Lorenzo Bernini]]
[[de:Gian Lorenzo Bernini]]
[[el:Τζιαν Λορέντσο Μπερνίνι]]
[[en:Gian Lorenzo Bernini]]
[[es:Gian Lorenzo Bernini]]
[[et:Gian Lorenzo Bernini]]
[[fi:Gian Lorenzo Bernini]]
[[fr:Gian Lorenzo Bernini]]
[[gl:Gian Lorenzo Bernini]]
[[he:ג'ובאני לורנצו ברניני]]
[[hr:Gian Lorenzo Bernini]]
[[hu:Giovanni Lorenzo Bernini]]
[[it:Gian Lorenzo Bernini]]
[[ja:ジャン・ロレンツォ・ベルニーニ]]
[[ko:잔 로렌초 베르니니]]
[[la:Ioannes Laurentius Bernini]]
[[lv:Džovanni Lorenco Bernīni]]
[[mk:Џан Лоренцо Бернини]]
[[nl:Gian Lorenzo Bernini]]
[[nn:Giovanni Lorenzo Bernini]]
[[no:Giovanni Lorenzo Bernini]]
[[pl:Giovanni Lorenzo Bernini]]
[[pms:Gian Lorenzo Bernini]]
[[pt:Gian Lorenzo Bernini]]
[[ro:Gian Lorenzo Bernini]]
[[ru:Бернини, Джованни Лоренцо]]
[[sh:Gian Lorenzo Bernini]]
[[simple:Gian Lorenzo Bernini]]
[[sk:Gian Lorenzo Bernini]]
[[sl:Gian Lorenzo Bernini]]
[[sr:Ђовани Лоренцо Бернини]]
[[sv:Giovanni Lorenzo Bernini]]
[[th:จานโลเรนโซ เเบร์นินี]]
[[tr:Gian Lorenzo Bernini]]
[[uk:Лоренцо Берніні]]
[[zh:济安·贝尼尼]]
