[[Ofbeeldienge:harmonica.png|thumb|Trekzak]]
Ne '''trekzak''' of '''trekarmonica''' is e muzikinstrument van de zelste familie lik den [[accordeong]]. Juste lik bie den accordeong bestoat ne trekzak ut twêe kasn die mi makoar verbondn zin via e boge. In de kasn zitn der ploatn mi tongsjes up en up de kasn stoan der ventieln. Oeje e ventiele induwt bloas je lucht nor e specifieke ventiele. Ol de reksche kant zitn de melodienootn, ol de lingsche kant zitn de basnootn. Der zin verschillende soortn trekzakn. G'et er mi 1, 2 of 3 reekn knoopn ol de reksche kant.

't êeste verschil mi nen accordeong is da ne trekzak wisseltonig is, juste gelik bie e [[mondmuzik]], de [[concertina]] en de [[bandoneong]]. Da wilt zegn daj mi dezelste ventiele e verschillige note krigt oe je trekt of oe je duwt. Mjistol ist en olve tôone verschil.

't Twidde grôote verschil mi nen accordeong is da ne trekzak diatonisch is. Da wilt zegn daj nie ol de twolf nootn va en octaaf ku speeln, mor ollêene mo dedie dan in de tôonladder zitn.

De trekzak is nie mir echt populair en is verre ollêene mo gebrukt in de volksmuzik. Den [[accordeong]] is vele populairder en is vele mjir gebrukt.
