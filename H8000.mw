'''H8000''' es de noame voo de hardcorescène in [[West-Vloandern]], die ipkwam middnt de joarn ’90. De noame wèr uitgesprookn als Hate Thousand. H stoat voe Hate, 8000 voe de West-Vlamsche postcodes.

==Geschiedenisse==
De hardcorescene in West-Vloandern kwam ip int midden van de joarn 90. Groepn lik Liar en Congress shockeerdn de internationoale hardcorescene omda ze metal in under gelud brachtn. Ze noemdn under nieuwe genre ‘edgecore’. In dien tyd wa voorol old school hardcore en emo populair. Der kwam veel kritiek ut 't buutnland, mo in oeze streke wa de ‘metalcore’ vree populair.

Butn 't zwoare gelud a de edgecore ôok een sterke straight-edge bôodschap. Veel bands kwoamn ip voo diernrechtn en veganisme en teegn drugs. Ondertussn kwam ôok in [[Amerika]] edgecore ip me bands lik Earth Crisis. Azô kostn sommigste H8000 bands toern deur [[Europa]], Amerika, [[Japan]],… en werdn ze vree populair.

Toen da veel edgecorebands lyk Blindfold, Spirit of Youth, Regression, Sektor, Solid, Spineless,… stoptegen, wa de rek der 'n bitje ut voo 'n poar joar.

Mo sinds kort es H8000 were bezig an e remonte. Êest en voorol kwoamn der mêer beatdown groepn ut [[Yper]], lyk Retaliate en First Alliance. In plekke van rappe metal, singalongs en straight edge brachtn zudder lompe, zwoare beatdown, arte moshpits en violent dancing. Boovndien woarn ze nie straight-edge mo addn ze mêer een hiphop mentaliteit medanze under eign crews begostn te vormn.

Ôok andere genres kwoamn ip in de streke: old school hardcore, metalcore, deathcore, crossover,… 't Epicentrum van de scene verschoof van [[Kortryk]] na [[Brugge]] en Yper.

In 2006 stoptegen Liar en Congress, de twêe belangrykste bands van de scène. Vôoral 't latste iptreedn van Congress wa geschift: mêer dan 850 fans ut West-Vloandern, jong en od, en de beste H8000 groepn broakn hêel 't kot af in Yper. Ondanks da die twêe groepn stopten, es de H8000 vandoage populairder dan ôoit.

==Bands==
*Odde periode: Liar, Congress, Blindfold, Spirit of Youth, Sektor, Shortsight, Regression, ODK Crew, Firestone, Solid, Spineless, Vitality,…  
(vandoage bestoa alêne ODK Crew nogmoa).
*Nieuwe periode: Morda, Core of Anger, Blood Redemption, Shredder, The Boss, First Alliance, Rafflesia, Your God Is Dead, No Recess,…

==Labels==
*Genet Records
*Goodlyfe Records (legendorisch over de hêle wereld)
*Eyespy Records
*Reality Records

==Documentaire==
In 2004 kwamter een DVD ut me interviews me belangryke gastn ut de H8000 scene.

==Festivols==
Joarlyks zinter een poar hardcorefestivols in oeze streke:
*Ieperfest (jin van de grôotste hardcorefestivols in Europa)
*Tieltfest
*Thoprock (Brugge)
*H8000-fest (Kortryk)
*Northseafest ([[Heist]])
* Falloutfest ([[Knokke-Heist]])

==Scène==
Belangrike platselikke scenes zyn:
*[[Kortryk]]
*[[Yper]] (Vortn Vis)
*[[Brugge]]
*De kuste ([[Den Oane]] (Broedkasse), [[Heist]] (Ravelingen), [[Nieuwpôort]], [[Brênienge]], …)
*En in mindere moate [[Tielt]] en [[Roeseloare]].

==Externe koppelienge==
* [http://www.falloutfest.be FalloutFest in [[Knokke-Heist]]]
[[Categorie:Metal]]
