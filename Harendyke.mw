'''Harendyke''' is een wyk in ’t ôostn van [[Wendune]] en ligt bykan letterlik ip de grenze me [[Blanknberge]]. De wyk bestoat uut een klêne weunkern en een uutgebreide campingzone. ’t Ligt ip wandelafstand van de [[Nôordzêe|zêe]]. 

De noame van de wyk refereert noa ’t verdwenen dorp “Haerendycke”, êen van de vele klêne visschersdorptjes, die d'r in de loop van de 13e êeuwe woaren langs de Vlamsche kust. ’t Dorp lag ounder de dunegordel. Deur de vele overstromiengn ip ’t ende van de 14e êeuwe was iederêen verplicht van ’t dorp te verloatn en met den anleg van de [[Groaf-Jansdyk]] vanof 1408 is ’t dorp hêlegans ipgedoekt. De platselyke bevolkienge veruusde noa ’t vlakby geleegn Blanknberge.
==Varia==
*Harendyke was êen van de favoriete pleksjes van kunstschilder [[Valerius de Saedeleer]]
*In Harendyke  ligt ’t terreing “De kreukel” woa dat ’t muziekfestival [[Bergrock]] deuregoat sedert 2006. 

[[Categorie:D'n Oane]]
[[Categorie:Plekke in West-Vloandern]]
