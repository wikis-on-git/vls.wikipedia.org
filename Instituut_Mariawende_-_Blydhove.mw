't '''Instituut Mariawende - Blydhove''' es e middelboare schole met twêe vestuging'n: Mariawende in de Boogschuttersloane up [[Sint-Kruus]] en Blydhove in de Generaal Lemanloane in [[Assebroek]]. Je kanter de volledige cyclus TSO en BSO volgen.

==Meugelykke studierichting'n==
===TSO===
*1e joar: 1 A
*2e joar: Handel; Socioale en Technische vorminge; Techniek-Wetenschapp'n
*2e groad: (=3e en 4e joar): Handel; Handel-Toalen; Socioale en Technische Wetenschapp'n; Techniek-Wetenschapp'n
*3e groad: (=5e en 6e joar): Boekhoed'n-Informatica; Handel; Secretarioaat-Toalen; Socioale en Technische Wetenschapp'n; Gezoendheids- en Welzienswetenschapp'n; Techniek-Wetenschapp'n

===BSO===
*1e joar: 1B
*2e joar: Kantoar-verkôop, verzorginge-voedinge; mode, verzorginge-voedinge
*2e groad: ((=3e en 4e joar): Kantoar; Verzorginge-voedinge
*3e groad: (=5e en 6e joar): Kantoar; Verzorginge
*4e groad: (=7e joar): kantoar; Thuus- en bejoardenzorg; Kienderzorg

==Geschiedenisse==
===Historie Blydhove===
Blydhove es gesticht in t begun van de joaren 50 en wos een beroepsschole vo kienderverzorgsters. De uprichtinge van de schole gebeurde met de hulpe van de sosjeteit van Maria, n orde met vele andacht vo de kienderzorg. 
Up dezelfste groend van de schole wierd ook n kienderkribbe gebouwd, zodoanig da de lêerling'n zovele meugelijk praktiekervoaringe kosten updoen.

In de joaren 80 startten d'er nieuwe ofdêeling'n gelyk de technische afdêelinge Verpleegaspiranten. D'er wierd mêer andacht bestyd an de bejoardenzorg. In ol de ofdêeling'n wierd gekeek'n vo de lêerling'n veel kanse te geven vo 't gêene da ze in de theorie lêerden, ook in de praktiek toe te pass'n.

===Historie Mariawende===
In 1959 was 't een andre orde van zusters, noamelyk de Zusters van Maria van Pittem, die Mariawende als handelsschole vo meiskes oprichtte.

In 1981 en '82 kwoamen de studierichting'n Techniek-wetenschapp'n en Sociaal-technische d'erbie. 
In 1983 wos 't begin van t V.S.O. ('Vernieuwd Secundair Onderwijs') en azo begost in Mariawende het gemiengd oenderwijs. 

De schole wierd ook veel te klène en d'er wierd n nieuwe vleugel biegebouwd. In 86 kwam de ofdelinge Kleding vanup St.-Jozef noar de vestiginge te [[Sint-Kruus]]. 
===Fuusje===
Instituut Mariawende-Blydhove es up den 1e september 1998 gestart achter n fuusje van Blydhove en Mariawende.

===Scholengemêenschap===
Vanof den 1e septembre 1999 makt Mariawende-Blydhove dêel uut van de scholengemêenschap St.-Moarten (''Nederlands:'' St.-Maarten).

==Lêerlingenbegeleidinge==
Lêerliengenbegeleidinge es entwa dat in Mariawende-Blydhove hêel vele andacht kriegt en da deur de oeders hêel sterk g'apprecièrd wordt.
D'er es individuele leerlingenbegeleidinge, er is begeleidinge van t [[CLB]], er ligt veel nadruk up "Lêern lêern", lêerling'n me [[dyslexie]] word'n goêd upgevang'n.

==Externe koppelienge==
*[http://www.imb-brugge.be Site Instituut Mariawende - Blydhove]

[[Categorie: Schole]]
[[Categorie: Brugge]]
