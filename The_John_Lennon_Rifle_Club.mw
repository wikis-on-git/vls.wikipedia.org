TJLRC is't nieuw nêevenproject van de zanger van [[Red Zebra]], [[Peter Slabbynck]]. 't Initiatief vor da nieuw groeptje is nog vréé recent. In [[2007]] zien ze stilletjesan under eerste concertjes ant doen.

== Geschiedenisse ==
[[Ofbeeldienge:JLRC.jpg|thumbs|right| 't logo van TJLRC]]
Peter Slabbynck âd al lange 't idêe om mêe z'n muziek de wèreld te veroovern. Mêe [[Red Zebra]] wilde 't in 't begin nie azo goe lukn, met [[De Lama’s]] wast'ie der dichte bie, mor om de wèreld zeker te kunnen inpalmen êet m The John Lennon Rifle Club ût de groend gestampt.  Slabbynck kreeg den ingevienk vo e nieuw groeptje toen dat 'm ip e festival e dêel punkbandjes ant werke zag.  Ie sprak mêe de gastn van [[The Sid Vicious Circle]] en [[The David Lynch Party]] en krêeg ze tegoare vo da nieuw project: The John Lennon Rifle Club. 

't Meest excentrieke groepslid is oengetwiefeld Pretty Void oftewel de Zangeresse/gitariste [[Nathalie Van Laecke]].  Den eeuwigen rebel in Slabbynck wildege ook nu de wèreld nog e ki shoqueren.  Den êersten single "I wanna be adopted by Madonna" dat 'm mêe z'n groep in moarte van 2007 uitbracht was dûdelik bedoeld as kritiek ip oender andere [[Madonna]] die gelik vele wèreldsterren tegenwoordig, e kiendje wildege adoptêern.

Neffest 't peure amuzement via zukke moatschappykritische songs is 't ôke de bedoelienk om achter verloop van tied e volledig album ût te briengen.  In 't noajoar zoet de full-cde 'Total Rip Off' worden ûtgebracht.

De muziek ip de cd goat ook e bitje e hommage zien an de oede gloriën wor da Slabbynck mêe ipgroeide: Queen, Sweet, The Rubettes, The Sex Pistols, The Ramones, Blondie, The Dead Kennedy’s...

== Bezettienge ==
*Zangers: [[Peter Slabbynck]], [[Nathalie Van Laecke]]

== Iptredens ==

*23 juni [[2007]]  ip [[De Nacht]] in [[Ôostkamp]]
*22 december [[2007]] Meerbeke

== Ploaten ==
2007 - Total Rip Off

== Externe koppelienge ==
*[http://www.myspace.com/thejohnlennonrifleclub Officiëeln myspace TJLRC]
*[http://www.redzebra.com/ Officiëeln site Red Zebra]


[[categorie:West-Vlamsche groep]]
[[categorie:Brugge]]
