{{infobox Belgische gemêente|
|naam=Gemêente Wiengne
|officieel=Wingene
|kaart=[[Ofbeeldienge:WingeneLocatie.png|250px]]
|kaartbijschrift=liggienge in 't arrondissement Tielt<br/> in de provinsje West-Vloandern
|wapen= 
|vlag= Vlagwingene.png
|gewest=VLA
|provincie=WVLA
|arrondissement=[[Arrondissement Tielt|Tielt]]
|nb=51°03'
|ol=03°16'
|opp=68,42
|inw=13.136
|mannen=50,04%
|vrouwen=49,96%
|dichtheid=192
|0-17=21,26
|18-64=60,10
|65=18,63
|buitenlanders=0,63
|werkloos=4,40
|postcode=8750<br />8750 
|deelgemeente=Wiengne<br />[[Zwevezele]]
|burgemeester=Hendrik Verkest
|bestuur=[[CD&V]]
|partijen=[[CD&V]]<br />STEM 21
|zetels='''23'''<br />16<br />7
|netn=051
|web=[http://www.wingene.be/ www.wingene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Wiengne''' ([[Nederlands]]: ''Wingene'') is e [[België|Belgische]] [[gemêente]] in de [[provinsje]] [[West-Vloandern]]. Buut'n d'oofdgemêente Wiengne ist er nog de dêelgemêente [[Zwevezele]]. Der weunn e groate 13.000 menschn in 't heel.


Aloewel da Wiengne al vele in t'nieuws gewist èt voar al da slicht is, is t'ier al beej al toch nog toamlik goe weun'. Die wil kan hier goe z'n brwoëd verdien', en t'is nog skwoêne weun' wok. Veel bossn' surtoe al de kantn' van Blauwhus en de boâne nô Beirmen ip, en rond Sinte Pier. M'èn ier tefrente nieuwe verkôvlingn' gèt, en t'èn ier veel jônge mènsn' komn' weun'. 


== GEMIENTEPOLITIEK ==


M'èn ier vroegre wel nogal wa mizérie gêt met de politiek. Eingelek n'istorie di nog dateert van o bugemièstre Persén nog an woâs, en ot'r ne kiè twiè overgelwoêpn'èn van d'oppoziesje noâ de CVP.
En 'n spel dat da gewèst èt!  T'ging giène dag verbeej dat da nie ip den televizie kwoâm.  T'sién dre die zegn' da hièl d'iestorie nog zoe te moâkn' èn me n'istorie eut n'oorloge; twa mè zwarte tegn' de witte. Eignlik véél te lang om tier allemoale euteen te doen'.
 

T'latste woâr ovre da s'ier neuj reuze ovre moak'n is ovre 'n nieuw ode-manhus. Vwoê t'kort te verteln' m'èn ier nuej twié ode-manuzn'; ièn van de nun'n (Sint Anna) en ièn van dn'onderstand (an d'n Oêweg).  Ze zoen da neuj willn' twoêpe smeltn' in ièn nieuw, mô d'oppoziesje wil nie. E da sleept neuj al tien joâr an zwoë da d'ode mènsn nog altit in die ôde gebouwn' zitn' die eignlik nie miè van onzen tid zin. Ze doen niet anders dan processn' doârovre, en ze zeggn' dat nog tien joar kan deurn'.

== BROËDWINNINGE ==
 

Mèn toon ne kiè de zwienepeste gèt wok. Ge moe weetn' Wiengne èt al altid vrié veel zwins gèt. Moa da's neuj al vriè geminderd. Nie van die peste zû !  Moâ t'is neuj al jénigte joârn' dat de zwins gièn'en Euro miè stoân, en de boern' zegn' da se doar nie mièr kunn' an verdien', en t'zin d'r al véel van eut geskièt. 

M'èn hier in de plekke neuj veel jong'industie beej gekrégn', en nieuwe verkôvlingn' en t'is ier neuj eigentlik 'n moderne gmiènte gewordn'. 

== SOCIAAL LEEVN' ==

De pâstre loat ier wok iedrièn grust. Oj deur de platse passeert moej wél îpletn' daj nie gepakt wordt. Z'èn ier wok 'n zone dertig g'installeerd, langst 'n briè boâne, en ge zit an dértig ièr daj't weet. Surtoe an de vêtpompe ip de boâne no Tielt stoan ze dikwils te flitsn'. Boven de fiértig hang je dr' zékr' an. 
 
Gastn' van t'stad koom moa ne kièr of. Ge moe nievers betoaln' vwoe te parkern'. M'èn ièn van de skwoenste zwemboadn' van verre in t'ronde; jénigte goê restorangs, tefrente skwoêne kafees, en oj lange genoog zoekt zuj meugliks nog ièn vindn me pintjes beneen nen'Euro. 


== BEZOONDERST'AKTIVITEITN' ==
 

gemiènteloop,  breugelfiestn, velokoers
 
bezonderste sportn': vinkezettn', duvemelkn', veugelpiek, foetbal. 
 
D' hwoegmesse ip Sint Amang is ten tien'
 

 



{{HemeentnWVL}}
[[Categorie:Gemêente in West-Vloandern]]

[[en:Wingene]]
[[eo:Wingene]]
[[es:Wingene]]
[[fr:Wingene]]
[[nl:Wingene]]
