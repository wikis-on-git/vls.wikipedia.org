{{infobox Belgische gemêente|
|naam=Gemêente Wiengne
|officieel=Wingene
|kaart=[[Ofbeeldienge:WingeneLocatie.png|250px]]
|kaartbijschrift=Liggienge in 't arrondissement Tielt<br/> in de provinsje West-Vloandern
|wapen= 
|vlag= Vlagwingene.png
|gewest=VLA
|provincie=WVLA
|arrondissement=[[Arrondissement Tielt|Tielt]]
|nb=51°03'
|ol=03°16'
|opp=68,42
|inw=13.136
|mannen=50,04%
|vrouwen=49,96%
|dichtheid=192
|0-17=21,26
|18-64=60,10
|65=18,63
|buitenlanders=0,63
|werkloos=4,40
|postcode=8750<br />8750 
|deelgemeente=Wiengne<br />[[Zwevezele]]
|burgemeester=Hendrik Verkest
|bestuur=[[CD&V]]
|partijen=[[CD&V]]<br />STEM 21
|zetels='''23'''<br />16<br />7
|netn=051
|web=[http://www.wingene.be/ www.wingene.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}
'''Wiengne''' ([[Nederlands]]: ''Wingene'') is e [[België|Belgische]] [[gemêente]] in de [[provinsje]] [[West-Vloandern]]. Buut'n d'oofdgemêente Wiengne ist er nog de dêelgemêente [[Zwevezele]]. Der weunn e grôte 13.000 menschn in 't hêle.

Aloewel da Wiengne al vele in t'nieuws gewist èt vôor al da slicht is, is t'ier al beej al toch nog toamlik goe weun'. Die wil kan hier goe z'n brôod verdien', en t'is nog skôone weun' wok. Veel bossn' surtoe al de kantn' van Blauwhus en de boane noa Beirnem ip, en rond Sinte Pier. M'èn ier tefrente nieuwe verkoavlingn' gèt, en t'èn ier veel joenge mènsn' komn' weun'.

== Gemêentepolletiek==

M'èn ier vroegre wel nogal wa mizérie gêt met de politiek. Eingelek n'istorie di nog dateert van o bugemêestre Persén nog an woas, en ot'r ne kê twêe overgelôpn'èn van d'oppoziesje noa de CVP. En 'n spel dat da gewèst èt! T'ging gêene dag verbeej dat da nie ip den televizie kwoâm. T'sién dre die zegn' da hêel d'iestorie nog zoe te moâkn' èn me n'istorie eut n'oorloge; twa mè zwarte tegn' de witte. Eignlik véél te lang om tier allemoale euteen te doen'.


't Latste woar ovre da s'ier neuj reuze ovre moak'n is ovre 'n nieuw ode-manhus. Vô t'kort te verteln' m'èn ier nuej twêe oude-manuzn'; êen van de nun'n (Sint Anna) en êen van dn'onderstand (an d'n Oêweg). Ze zoen da neuj willn' tôpe smeltn' in êen nieuw, mo d'oppoziesje wil nie. E da sleept neuj al tien joar an zô da d'ode mènsn nog altid in die oude gebouwn' zitn' die eignlik nie mêe van oezen tid zin. Ze doen niet anders dan processn' doorovre, en ze zeggn' dat nog tien joar kan deurn'.

== Brôodwinninge ==

Mèn toon ne kêe de zwienepeste g'èd ôok. Ge moe weetn' Wiengne èt al altid vrêe veel zwins g'èd. Moa da's neuj al vrêe geminderd. Nie van die peste zu ! Moâ t'is neuj al ênigte joarn' dat de zwins gêen'en Euro mêe stoan, en de boern' zegn' da se doar nie mêer kunn' an verdien', en t'zin d'r al véel van eut geskêt.

M'èn hier in de plekke neuj veel jong'industie beej gekrégn', en nieuwe verkoavlingn' en t'is ier neuj eigentlik 'n moderne gmêente gewordn'.

== Socioal Leev'n==

De pastre loat ier ôok iedrêen grust. Oj deur de platse passeert moej wél ipletn' daj nie gepakt wordt. Z'èn ier ôok 'n zone dertig g'enstalleerd, langst 'n brêe boane, en ge zit an dertig êer daj't weet. Surtoe an de vetpompe ip de boane no Tielt stoan ze dikwils te flitsn'. Boven de fêertig ang je dr' zékr' an.

Gastn' van t'stad kom moa ne kêer of. Ge moe nievers betoaln' vôe te parkern'. M'èn êen van de skôenste zwemboadn' van verre in t'ronde; ênigte goe restorangs, tefrente skôone kafees, en oj lange genoog zoekt zuj meugliks nog êen vindn me pintjes beneen nen'Euro.

== Bezonderste activiteiten ==
Gemêentelôop, breugelfêestn, vélokoerse

Bezonderste sportn': vinkezettn', duvemelkn', veugelpiek, foetbol.

D'ôogmesse ip Sint Amang is ten tien'

==  Toale ==

t'Wiengns is eigntik t'écht Westvloams. Iedrièn zal takkwôord zin da Guido Gezelle den groetstn' westvlôams' dichtre ôoit is, en eigentlik van hêel t'Vlams toalgebied, en meuglijks van olland der beej. Wél Guido Gezellen's moedertôale is t'Wiengens, want z'n moedre was van Wiengne. T'is moâ daj t'weet. Oj t'ôorspronkelik Westvloams wil woêren is't beej ons daj moe zin. 

{{Gemêent'nWVL}}
[[Categorie:Gemêente in West-Vloandern]]
[[Categorie:Wiengne| ]]

[[en:Wingene]]
[[eo:Wingene]]
[[es:Wingene]]
[[fr:Wingene]]
[[nl:Wingene]]
