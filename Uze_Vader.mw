Het "Uze Vader" es 'n [[Christndom|chistelik]] gebed gericht an [[God]]. 't Es grootndeels gebazeerd up 'n tekst van Matthias in 't [[Nieuwe Testament]].
Van 't gebed bestoan verschillende versjes, moa de veurnamste verschillen sloan ienkel up 't ende van 't gebed.


== Tekst ==

Uze Vader<br>
die in den hemel zyt<br>
Da Jou name illig es<br>
Da Je keuninkryk komt<br>
En da Je wille meuge gebeurn up d'eirde<br>
lik in den hemel<br>
Gif uus vandage uus dageliks brood<br>
En vergif uus uze schuldn<br>
lik da me ook vergeevn an uze schuldenaars<br>
En briengd uus nie in bekorienge<br>
moa red uus van 't kwoade<br>
(X) <br>
Van va Joun es 't keunienkryk en de kracht<br>
en de glorie toe an den êêuwigheid.<br>


Vroeger wierdn de latste twêê regels nooit gezeid in 'n [[Katholieke kerke|Rooms-Kattelieke]] [[messe]]. Moa nu wordt, by (X) in Rooms-Kattelieke kerken van [[Nederland]] en [[Vloandern]] sins [[Paulus VI]] deur de priester bykans assan gezeid:
"Red uus, Lieven Heere, van oal 't kwoad, gif uus vrede in uze daagn, da me met de hulpe va Joun bermhertigheid, vry meugn bluuvn van zoendn, en veilig van olle oenrust. En vul van hope, wachtnd up de komste van Jezus de [[Messias]], Joun zeune ...". Doanoa zegt iederêên in de kerke de latste twêê regels. 


== Andere versjes ==

De vertalienge "bekorienge" (πειρασμόν in 't oud [[Griekse tale|Grieks]]) es katteliek, en et gin ienkele [[seks|seksuwele]] bybedoelienge. Vroeger zeidn [[protestantse kerke|protestantn]] en [[orthodoxe kerke|ortodoksn]] "verzoekienge" in de plats, moa teegnwurdig gebruukn ze dekwels "beproevienge".
