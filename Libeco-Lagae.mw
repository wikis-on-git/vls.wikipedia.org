'''Libeco-Lagae''' is een [[Mullebeke|Mullebeekse]] vlaswever en de grôotst'n van [[Belgje]]. D'ondernemienge telt 200 werkers en voert ut noar biekan hêel de weireld, mé e grôot stik noar [[Amerika]].

==Geschienisse==
Lik da de noame doe vermoedn, is de ondernemienge e fusie van twêe bedrivn: Libeco & Lagae. De soamnsmeltienge gebeurde in 1997 vwo e betre concurrensiepozisse te creërn.

Libeco wos ipgericht in 1864 in Mullebeke en wos in't begun un ipslagplekke vôo thus gewoovn lin'n. In Mullebeke werkte in dien tidde 65% van de bevolkienge vôor de vlasindustrie. 

Lagae is een bitje êerder begon'n in 1858 in [[Kortrik]]. Zidre on vanaf 't begun ol un echte weverie. Ondertusn gebeurd de productie van de vlasweefsels hêellemolle in Mullebeke.

In 1997 èt Libeco-Lagae wok het Amerikaanse bedrif Hamilton Adams overgepakt da gespecializeerd wos in decoroatiestofn. Hiermee èn ze nu wok ne stevige stok achter de deure in Amerika en stoan ze sterker in't huusoudlin'n.

Sedert 2002 is de Kortrikse specioalzoake Van Acker wok dêel van de groep. Zidre werk'n nog mêer gespecializeerde minsen die olle bordeursels met't and moakn en azôo dus keun inspeeln ip specifieke vroagn van de iets gegoedre klantn.

==Activiteitn==
De activiteit'n keundzje ipsplitsn in twji grôote dêeln: 
* Weefsels vwor techniese toepassiengn gelik vôor schilderien te bespan'n of zetels 't overtrekn.
* Weefsels vwor 't huusoudn gelik andoekn, beddeloakns en klêern.

==Externe koppelienge==
* [http://www.libeco.com De site van't bedrif]

[[Categorie: Textiel]]
[[Categorie: Vlas]]
