'''Egied Strubbe''' (°[[Brugge]], [[23 november]] [[1897]] - +Brugge, [[7 november]] [[1970]]) was ne prof geschienisse an den univ in [[Gent]]. 

==Afkomste en studies==
Egied was de zeune van Joseph Strubbe, nen importeur van out die gemeenteraadslid was in Brugge (1878-1895), provincieraadslid (1890-1894) en volksvertegenwoordiger (1908-1912). 
Egied dei zyn studies in 't Sint-Lodewykscollege in Brugge en 't Sint-Jozefscollege in [[Turnoet]]. Ie studeerde rechtn an de Katholiekn Universiteit van Leuven, wo dat em promoveerde toe doctor in de rechten in 1921.Broer van Andre Strubbe licentiaat hogere graad handels en consulaire wetenschappen,historicus.


==Carriere==
Toe by 't begun van de Twidden Wêreldoorlog bleeft em advokaat an de balie in Brugge. 
Intussn was zyn interesse voe [[rechtsgeschienisse]] ipgewekt deur een antal Brugse historici lik [[Camiel Callewaert]] en [[Henri de Sagher]]. Van 1922 voort toe an zyn dood was em medewerker by de Société d'Emulation de Bruges. 
Vanaf 1931 gaf em an den [[Ugent|univ in Gent]] de vrye cursus geschienisse van 't oud-vaderlans recht. In 1935 wier em deeltyds benaamd voe Algemene Rechtsgeschienisse. Vanaf 1938 gaf em Paleografie van de Middeleeuwn, en vanaf 1940 Oorkondenleer van de [[Middeleeuwn]].

Vele jaren was em verantwoordelik tope met [[Ganshof]] en [[Van Werveke]] voe d'ipleidinge van de mediëvisten in Gent. Ie gink in 1967 ip pensioen. 

Buten den univ was em één van de promotoren van 't [[Groeningemuseum]] in Brugge, een museum rond schilderkunste in Brugge. Ie was ook promotor van 't Museum van Schone Kunsten van Latem en de Leiestreke in 1928. 

Ie was betrokken by vele wetenschappelikke uutgaven. Azo was ie bevoorbeeld grondlegger van de Belgisch-Nederlanse topewerkinge voe d'uutgave van de teksten van de [[Grote Raad van Mechelen]] in 1966/1971, d'uutgave van de twaalfde-eeuwse encyclopedie, 't Liber Floridus in 1968, patroneerdet em de studie van de Middeleeuwsen univ van Orléans en zat em sins 1950 in de redactie van 't internationale "Tijdschrift voor Rechtsgeschiedenis". 

Sins 1932 was em lid van de 'Keuninklikke Commissie voe d'Uutgave van Oude Wetten en Verordeningn van [[België]]', sins 1955 was em lid van de 'Keuninklike Commissie voe Geschienisse' en in 1946 was em al lid geworn van de 'Keuninklikke Vlamse Academie voe de Wetenschappen, Lettern, en Schone Kunsten van België' en de 'Keuninklike Commissie voe Volkskunde'. 

In 1968 kreeg em nog een doctoraat honoris causa in [[Leidn]]. 

==Meer info==
STRUBBE, EGIED, De luister van ons oude recht. Verzamelde rechtshistorische studies, Faculteit der Rechtsgeschiedenis Rijksuniversiteit Gent, Uitgeverij Elsevier-Sequoia, Brussel, 1973.

[[Categorie:Brugge]]
