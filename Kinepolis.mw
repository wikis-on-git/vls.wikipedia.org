'''Kinepolis''', of beter '''Kinepolis Group''' es een bedrif da cinemazoaln uutboat. 

==Geskiedenisse==
In 1970 zin [[Albert Bert]] en [[Rose Claeys-Vereecke]] begon met een klênen moa sjieken cinema in [[Oarelbeke]] met 2 zoalen. 't Vernieuwende was da ze alles kostn bedien met ênen operateur. Ze probeerd'n denzelfden truc in het [[Ring Shopping]] in [[Kuurne]]. Moa gin êen van die zoalen wierd echt rendoabel en 't werd gestopt achter 'n poar joarn.

In een twidde foase ein ze toon drie complexen geopend in [[Vloandern]]: de Trioscoop in Hasselt in '72 met 3 (loater 7) zoaln; êen in [[Kortryk]], de Pentascoop, me 5 zoaln in '75; en ook nog êen in [[Gent]], de Decascoop (mè 10 zoaln) in '81. Z'oan veel vernieuwende ideeën, surtout deur grôtere cinemacomplexen te willn bouwen die an skerpe kwaliteitseisn moestn voldoen. Een êeste vôorbeeld wos de Kinepolis in [[Brussel]], met 25 zoaln, een fenomenoal aantal in 1988.

In 2006 ging'n de twêe familjes uut elkoar: de familie Claeys verkocht ol eur andêel'n an externe investeerders.

==Nu==
Ondertussn es de Kinepolis Groep uutgegroeid tot nen Europeesn speler, me zoaln in [[Belgje]], [[Vrankryk]], [[Spanje]], [[Zwitserland]] en [[Pooln]]. In 1997 zin de Bert en Claeys groep'n gefuseerd tot de '''Kinepolis Group NV''', en in 1998 zin ze noa de Beurse van Brussel gegoan met 25% van de andêeln. De lyste van zoaln in Belgje:
* Kinepolis [[Brugge]]
* Kinepolis [[Brussel]]
* Kinepolis [[Hasselt]]
* Kinepolis Imagibraine   
* Kinepolis [[Kortryk]] (es in de platse gekoomn van de Pentascoop)
* Kinepolis [[Leuvn]]
* Kinepolis [[Liège]]
* Metropolis [[Antwerpen]]
* Palace [[Liège]]
* Kinepolis [[Gent]] (de vroegere Decascoop)

==Anbod==
De films die deur Kinepolis getôond word'n, zin bykan ollemoale (Amerikoanse) blockbusters. Ze probeern oek e bitje de cinefiel an te spreek'n mè klindere filmptjes. Dat aanbod noemn ze "Cinémanie", moa 't bluft vriè beperkt.

Kinepolis eit ôok de noame da ze de markt tevele domineern en doardeure klêendere onafankelyke cinemazoaln, en doarmee ook de [[alternatieve film]], het leevn moeilyk moaken.

==Externe koppelienge==
[http://www.kinepolis.be Officiëeln website]

[[Categorie:Bioscoop]]
