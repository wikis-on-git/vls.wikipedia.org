{{beg}}
[[Ofbeeldienge:Luchtfoto bourtange.jpg|thumb|right|Luchtfoto van de vestienge van Bourtange in provincie Groniengn, Olland]]
In nuzze streke zyn der ier en doar nog '''vestiengn''' of '''vestn''' te bekykn, uut verschillnde tydn. Dat artikel gift en overzicht van de soortn vestiengn en oe dan ze zynder ountstoan zyn.

== Voo dan de Romeinen ier kwoamn ==
In dien tyd weundn der ier ma winnig menschn, voorol up d'oogste plekn, glik de [[Kemmelberg]]. Voo de reste was 't ier in [[West-Vloandern]] voorol mooras, [[bus]] en woater. An de [[zee]] die toune vele dieper 't land in gink ([[Diksmude]] zat ounder woater) weundn der vele menschn up klene eilandjes woa da ze zynder leevdn van 't visschn en van zout te kookn. 't Is glik da je peist, round nunder huzetjes addn ze stoakn stoan mit schermn va wulgetakkn, kwestje va de wilde beestn buutn 't oudn. Da woarn d'eeste versterkiengn.

Grote chefs addn grodder uuzn en z'addn ook betere versterkiengn der roundn.Up sommigste plekkn woarn ter styve grote fortn, bovn up rotsn, platoos en bergn. Ier in de Nord, nie verre van Boelonje ister nog zuk en fort.


== De Romeinen zin ier ==
Je wit ollemoale dan de Romeinen ier ewist zyn. Julius Caesar is nar ier ekommn round 57 voo Kristus. Deur dat ier toundertyd enigste zoomers nogol droge ewist wos, kostn de Romeinen ier de boas speeln. Z'en ier nie vele achtereloatn, buutn enigste routn. Van nunder fortn is ter ier nietn achterebleevn. Ter zyn wel schone modeln te zien in den Arch√©odrome, langst d'ottostroade naa 't zuudn, in de Boergonje. 

Je kent gieder verzekerst ook den boom van Ceezaar in Loo? 't Is wel en styvn oudn busseboom (taxus in het AN), maa nog nie oud genoug daa Ceezaar zyn peird der an aa kunn vastemoakn.


== De dounkerste tydn ==
Oz de Romeinen ier wegegoan zyn en de Frankn, de Saksn en de Friezn nunder plekke epakt. 't Doadeure damme wyder zuk spesjoal vlams klapn.  
  


[[Categorie:Militaire architectuur]]
