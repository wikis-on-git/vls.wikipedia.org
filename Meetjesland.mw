[[Ofbeeldienge:Meetjeslandlocatie.png|thumb|<center>Liggienge van ‘t Meetjesland]] [[Ofbeeldienge:GrootGoed Eeklo.jpg|thumb|<center> Huysmanshofstee in Eeklo]]
[[Ofbeeldienge:Lovendegem - Het Lievekanaal.jpg|thumb|<center>[[Lieve|Lievekanoal]] in Lovendegem]]
't '''Meetjesland''' is e landelikke regio in 't nôordwestn van de provincie [[Ôost-Vloandern]] tusschn [[Gent]] en [[Brugge]] met [[Eeklo]] als centrumstad. In 't nôordn grenst 't an [[Zêeuws-Vloandern]] ([[Holland]]), in 't westn an de provincie [[West-Vloandern]] en in 't ôostn en 't zuudn an de regio Gent. 't Meetjesland is één van d'officieel erkende Vlamsche regionoale landschappn.

==Etymologie==
D'r doen verschillige [[legende (vertellienge)|legende]]s de rounde over de noame Meetjesland. Eén d'r van stamt uut den tyd van [[Karel V van et Illig Rôoms Ryk|Karel V]]. Uut schrik vo de beruchte seksuele gouste van de keizer stoakn d'inweuners hunder dochters weg. De keizer zoudt doarip gezeid hen da 't e land was van oude meetjes.

Een andere verkloarienge is dat de noame verwyst noa de lange smalle strooksjes ground (meetjes) die typisch zyn vo de streke. 

==Gemêentes in 't Meetjesland==
*[[Aalter]]
*[[Assenede]]
*[[Eeklo]]  
*[[Evergem]]
*[[Kapryke]]
*[[Knesseloare]]
*[[Lovendegem]]
*[[Maldegem]]
*[[Nevele]]
*[[Sint-Laureins]]
*[[Woarschoot]]
*[[Zomergem]]

Ook [[Zelzoate]] en [[Wachtebeke]] moakn historisch dêel uut van 't Meetjesland, moa ze liggn nu geografisch apart  deur den anleg van de Sassevoart, de voorloper van 't kanoal Gent-Terneuzn en d'uutbreidienge van Gent.

==Regionoal landschap==
't [[Regionoal Landschap]] Meetjesland is den 30stn november 1998 gestart in vuuf gemêentes: Assenede, Eeklo, Kapryke, Maldegem en Sint-Laureins. In 2007 is 't uutgebreid me nog vuuf  gemêentes:  Woarschoot, Lovendegem, Zomergem, Nevele en Knesseloare. Doadeure krygt bykan hêel 't Meetjesland extra meugelikheedn vo nateure en landschap.

Neffest 't provinciebesteur en de gemêentebesteurn zittn ook verteegnwoordigers van de lokoale [[Polder en woaterienge|Polders en Woateriengn]], de touristische en recreatieve verênigiengn, landbouworganisoaties, nateurverênigiengn, wildbeheer, de Provincioale visscherycommissie, verênigiengn vo cultuur en streekountwikkelienge in d'algemêne vergoarienge.
==Externe koppeliengn==
* [http://www.meetjesland.be/ Meetjesland]
* [http://www.toerismemeetjesland.be Tourisme Meetjesland] 
* [http://www.regionalelandschappen.be/rlm.html Regionoal Landschap Meetjesland]

[[Categorie:Streke in Vloandern]]

[[en:Meetjesland]]
[[fr:Meetjesland]]
[[nl:Meetjesland]]
