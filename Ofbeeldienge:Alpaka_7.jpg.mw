'''== Alpakka =='''


Merk: Vikoenja
Model: Pacos 
                                                                                     bronne van tartiekel:www.suavealpaca.be [http://www.suavealapca.be]
                                      
Den alpakka is een soorte lamma die vorenkomt in bergen van den Andes in Zuud Amerika. 
Den alpakka is lid van de Kémel familie en is nauwe verwant an de beter gekende lamma.  Den alpakka is een stik klinder of de lamma. Ze zien olletwee olve wilde getemde beesten die familie zien van de wilde gwanakko.  Ter zien menschen die zeggen dat een alpakka een kruuschinge zoe zien tusschen een lamma en een vikoenja.

Alpakka’s en kleene koptjes, een gespleten bovenlippe en grote puntoren. Under lichaam is slank en z'en een lange nekke. Z'en lange benen en een korte steirt. Den alpakka bestoat in tweejentwientieg verschillende kaleuren van vel lik zwart, griesd, wit, bruun voe der mô een poar te nomeren. Ze wegen oengeveer tusschen de vuuvenviftig en vuuventsestig kielo. Ip under schoeren zien ze tusschen de tnegentig en oenderdenvuuf santimeter ooghe binst dat de lengt van under lief tusschen de meter twientig  en de twi meter viftiene is.

't Oedste overbluufsel van die gewaldigge beesten datirt van oengeveer duust joar vô de grote pieramiede in Giezéj.  D'edele ienkas dimmonstrirden under riekdom mè taantal alpakka’s dan ze aan en dur under schoane kostuumen in alpakka wulle.  De commersie in alpakka wulle, onegevir twiduust joar achter danze de groate pieramieden, krejjerde een bloejenden ikkomnomie in Peroe. Die gewaldigge beesten zorgdegen duuzende joaren voe voorspoed en riekdomme voe under Ienka boazetjies, toe dan in de zeventiensten eeuwe de Spanjoars den boel kwamen bezetten.

D'Ienkas zogten beschermienge tegen de Spanjoars in de bergen van den Andis. Tewielle pakten ze een poar van under wèèrdevulle beesten mee. Aan ze da niet moeten doen woaren der nu verzekers gin alpakka’s overe.
 
Die beesten zien gemakkelik t'oeden.  Ter ziender die under persoonlikkeid omschrieven ols warme, vriendelik en zochte van oard.  De sarme van die miestirjeuze beesten was een goed bewoard sekreet, mô nie voe een poar menschen die 't vorrecht aan voe zo’n schat te en. 
Een alpakka leeft viftiene toe vuuventwientig joar, ter zien uutzoenderingen van dertig joar.  De vrowwelikke beesten zien vrugtboar toe an under zestien joar. 
In den Andis is 't dek siezoen van ogustus toe siptember. Den alpakka kriegt oengevir olle aalf moanden een kria [joeng] da bie de geborte zeven toe negen kielo weegt. 
Alpakka’s zien kuddebeesten die in 't wild leven ip een oogte van viere à vuufduust meter.  
Den alpakka eet een dikke veste voe 't koede klimoat van den Andis te kannen overleven.  Z’n lange nekke is uutermoate geschikt voe belagers ip te spoaren tusschen de rotsige kanten van den berg
Den alpakka is een erbivoar.  Z'éten gas, kruuden, struukstjes en bomen. Dur spesjolle mage zoppen ka de beeste toe tviftig persent meer voedingsstoffoasie ippakken of een schaap, wordeure dat et beter kad overleven ip een magere wee. 
In 't wild is een alpakka de prooje van poema’s, luipeirden en andere vleeseters.

Dur den invaasie van de Spoansche konkiestadors was den alpakka oost uutgestorven in Zud Amerika. Den dag van vandage leven der wére zo’n driejenolf miljoen beesten in 't wilde.
