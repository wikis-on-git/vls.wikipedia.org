'''Etienne Vermeersch''' ([[Sint-Michiels]], [[2 meie]] [[1934]]) es nen [[West-Vloandern|West-Vlamsche]] filosoof.

Vermeersch was van nen Katholyken thuus en was vuuf joar novice bie d'orde van de Jezuïeten. Op zin 25e smeet ie zin kappe over d'oage en je kwam nen overtuugde atheïst en skepticus. Je stelt dat de openboaryngsgodsdiensten lyk 't Katholicisme, Judasme en Islam mêer kwoad dan goe gedoane ein.

Etienne Vermeersch es in [[1965]] ofgestudeerd an de [[UGent|Universiteit va Gent]] in de richtienge ''Klassieke filologie en Wijsbegeerte''. In [[1967]] es't ie als geweun ôogleroare begonn'n an diezelfde universiteit, woar da't ie cursuss'n over wisbegeerte en weetnschapsfilosofie gift. Ie es bie het grôte publyk vôorol bekend voo zin rolle in de discussies rond weetnschappelyk-ethische probleemn in de biologie, biotechnologie en et milieu. Ie wos ôok betrokk'n bie de wet die abortus en euthanasie regeln ([[2002]]). In [[1996]] es 't ie vôorzitter gewist van de ''Commissie Vermeersch'', die de repatriërynge van ofgeweezn asielzoekers beter moest regeln.

Ie stond ôok mee an de wiege va 'Skepp', oftewel de 'Studykring voo Kritische Evaluoatie va Pseudo-weetnschap en et Paranormoale', een verênigienge die de bedoelienge eit om pseudo-weetnschap gelyk homeopathie an te kloagn.

==Carrière==
*[[1993]] - [[1997]]: Vice rectore van de UGent
*Lid van de Vlamsche Road voo Weetnschapsbeleid
*Lid van de Road Va Bestuur van et [[|Vlaams Interuniversitair Instituut voor Biotechnologie|VIB]].
*Lid van de [[MiNa-raad]]
*Lid van de [[Federale Raad voor Wetenschapsbeleid]].
* Vôorzitter van et [[Raadgevend Comité voor Bio-ethiek]].

==Boek'n==
* [[1967]]: Epistemologische Inleiding tot een Wetenschap van de Mens
* [[1970]]: Hedendaagse Wijsbegeerte
* [[1988]]: De Ogen van de Panda
* [[1989]]: Legalisering van Abortus. Bedenkingen bij de discussies in de Senaatscommissie
* Bio-ethiek. Een Inleiding
* [[1997]]: Van Antigone tot Dolly. Veertig jaar kritisch denken


==Externe koppelienge==
[http://www.etiennevermeersch.be/ Officieeln website]

[[Categorie:Filosofie]]
[[Categorie: Brugge]]
[[nl:Etienne Vermeersch]]
