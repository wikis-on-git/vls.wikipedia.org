'''Etienne Vermeersch''' ([[Sint-Michiels]], [[2 meie]] [[1934]]) is e [[West-Vloandern|West-Vlamsche]] filosoof.

Vermeersch was van huus ut katholiek en was vuuf joar by d'orde van de Jezuïeten. Ip z'n 25e smeet ie z'n kappe over d'age en je wierd een overtuugden atheïst en skepticus. Volgens em doen de godsdiensten lik Katholicisme, Judaïsme en Islam mêer kwoad dan goed.

Tienne Vermeersch is in [[1965]] ofgestudeerd an d'[[UGent|Universiteit van Gent]] in de richtienge ''Klassieke filologie en Wijsbegeerte''. In [[1967]] is 't ie professer geworden in Gent. Je gaaft do lesse over olle soorten van filosofie. By 't groot publiek is 't ie surtoe bekend vo z'n rolle in de discussies roend wetenschappelikke en ethische probleemn in de biologie, biotechnologie en 't milieu. Je was ôok betrokkn bie de wetten over den abortus en d'euthanasie ([[2002]]). In [[1996]] was 't ie vôorzitter van de ''Commissie Vermeersch'', die 't were nor uus zenden van ofgeweezn asielzoekers beter moste regeln.

Je stond ôok mee an de wiege van 'Skepp', dat is de 'Studiekring vo Kritische Evaluoatie van Pseudo-wetenschap en Paranormoale diengen', een verênigienge die de bedoelienge eet van pseudo-wetenschap, lik bevoorbeeld homeopathie, tegen te goan.

Tienne Vermeersch is getrouwd mi Josiane. Ze weunen in Wetteren.

==Carrière==
*[[1993]] - [[1997]]: Vice-rector van d'universiteit in Gent
*Lid van de Vlamsche Road voo Wetenschapsbeleid
*Lid van de Road Van Bestier van 't [[Vlaams Interuniversitair Instituut vor Biotechnologie|VIB]].
*Lid van de [[MiNa-raad]]
*Lid van de [[Federale Raad voor Wetenschapsbeleid]].
* Vôorzitter van 't [[Raodgevend Comité vo Bio-ethiek]].

==Boek'n==
* [[1967]]: Epistemologische Inleiding tot een Wetenschap van de Mens
* [[1970]]: Hedendaagse Wijsbegeerte
* [[1988]]: De Ogen van de Panda
* [[1989]]: Legalisering van Abortus. Bedenkingen bij de discussies in de Senaatscommissie
* Bio-ethiek. Een Inleiding
* [[1997]]: Van Antigone tot Dolly. Veertig jaar kritisch denken


==Externe koppelienge==
[http://www.etiennevermeersch.be/ Officieeln website]

[[Categorie:Filosofie]]
[[Categorie: Brugge]]
[[nl:Etienne Vermeersch]]
