[[Ofbeeldienge:DeLieve1.JPG|thumb|200px|De Lieve in 't centrum van Gent]]
[[Ofbeeldienge:DeLieve2.JPG|thumb|200px]]
[[Ofbeeldienge:DeLieve4.JPG|thumb|200px]]
'''De Lieve''' wos e [[kanoal]] uut de [[13e eeuwe]] da liep van [[Gent]] na 't [[Zwin]] by [[Damme]]. 

==Geschiedenisse==
D'uutgroavienge van de Lieve es begunn in [[1251]] en eit achttien joar lank gedeurd. Da wos 'n eestn kee da [[Gent]] mei de [[Noordzee]] verboundn gerochte. In Gent moundde de Lieve uut in de [[Leie]] ter ogte van et [[Groavnsteen]]. 

De Lieve wos verschillende eeuwn lank vo [[Brugge]], Damme en Gent [[economie|economisch]] styf belangrik. Moa lik da 't Zwin begoste te verzandn, gerocht de Lieve minder gebruukt. 't Es doamei da [[Keizer Karel V|Keizer Karel]] in [[1547]] toestemmienge eit gegeevn vo 't uutgroavn van de [[Sassevoart]], zo kreeg Gent e meer directe verbindienge mei de Noordzee.

Toun da d'economie van Brugge, Damme en loater [[Sluus]] achteruut begoste te goan, verdween ook et belang van de Lieve. 't Kanoal wos osan eigendom van de stee van Gent, moa zyder ein 't in [[1828]] verkocht aan eigenoars van stikkn ground langs 't kanoal.

==Vandoage==
De Lieve es nu grootndeels toegesmeetn. D'r bluuvn nog moa drie stikkn over:
#et stik van [[Damme]] tot [[Moerkerke]]
#et stik tusschn et [[Schipdonkkanoal]] by [[Zomergem]] (Oost-Vloandern) en de [[Brugsche Voart]] by Gent
#e kort stik in et centrum van Gent tusschn 't Groavnsteen en et [[Rabot]]

't Kort stikske in Gent is vree toeristisch. Vo 't trac√© in Damme ein ze nog nie zo lange geleen en anvroage ingediend vo erkennienge lik landschappelik monument.

Tusschn de Gentsche [[Nieuwe Voart]] en de [[Riengvoart]] lopt de Lieve lik e klene, styf vervuulde beke twistn deur [[Wondelgem]] moa ge kut ze moa moeilik mee volgn.

[[Categorie:Voart in West-Vloandern]]

[[eo:Lieve]]
[[fr:Lieve]]
[[nl:Lieve]]
