[[Ofbeeldienge:Pomp Eiermarkt Brugge.jpg|thumb|<center>Pompe ip den Eiermarkt in [[Brugge]] deur Pieter Pepers (1761)]]
'''Pieter Pepers''' ([[Brugge]] [[10 oktober]] [[1730]] - Brugge [[28 juni]] [[1785]]) was e [[groafschap Vloandern| West-Vlamsche]] beeldouwer. 
==Leven==
Pieter Pepers gienk noa d’academie van Brugge, woa dat ‘n lêerlienk was van de beeldouwer Pieter Van Walleghem (1697-1776). Van  1751 tout 1759 gienkt ’n noa d’academie van [[Parys]] en je volgde lesse in 't atelier van René-Michel Slodtz. Je kêerdege ton were noa Brugge en je weundege doa in de Smeestroate. Je kwam in conflict me d'ambachtn moa je was populair in kerkelyke kriengn. Den [[1 april|êestn april]] [[1761]] is z’n zeune Pieter Junior geboorn die ook beeldouwer gewordn is. († [[10 september]] [[1794]])

==Werk==
* [[1761]]: De monumentoale pompe ip den Eiermarkt van Brugge. Van boovn stoat er e lêeuw en e beir met e woapnschild.
* [[1765]]: De beeldn van den Eilign Petrus en Paulus (2,25 meter grôot), die sedert 1970 in ‘t plantsoen van de Sint-Salvatorskathedroale van Brugge stoan, an de kant van de Stêenstroate. Den ipdrachtgever was bisschop Joannes Robertus Caïmo, die deur Pepers vêertien beeldn liet moakn vor in den hof  van ’t kastêel van Rooigem in [[Sinte-Kruus]]. (''De bisscop die voor hem seer genegen was heeft hem doen maecken twee colossaele beelden van HH Petrus en Paulus om die te stellen in den hof van sijn kasteel, ligghende ter prochie van sinte Cruys, eertijds genaemt het Casteel van Royeghem''). Loater en de beeldn ook nog een ende ip ‘t binnenpling van ‘t bisschoppelik paleis gestoan.
* [[1767]]: ’t Standbeeld van den Eilign Nepomucenus ip d’Eeckhoutbrugge an den Dyver in Brugge en 't beeld van Johannes den Doper.
* [[1768]]: De beeldngroep ''Samson en de lêeuw'' (kastêel van Rooigem).
* [[1770]]: De beeldngroep ''Christus die de sleutels gift an Sinte-Pieter'' ounder de prikstoel in de Sint-Bartholomeuskerke van Geroardsbergn. 
* [[1776]]: Beeldje van Maria en kiend in de Sint-Salvatorskathedroale van Brugge. E kopie d’rvan stoat buutn vo d’[[Onze-Lieve-Vrouwekerke (Brugge)|Onze-Lieve-Vrouwekerke]].
* De twi knielende ingels in de [[Illig-Bloedkapelle|boovnkapelle van ’t Eilig Bloed]].
* Je zoudt ook e cupido gemakt en in marmer vo Madame de Pompadour.

Pieter Pepers is, tegoare me Hendrik Pulinx, de mêest gekende Brugsche beeldouwer van de achttienste êeuwe. 

[[Categorie:Beeldouwer]]
[[Categorie:Brugge]]
[[Categorie:Nieuwn tyd]]
