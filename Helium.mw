{{Element
|Noame = Helium
|Symbôol = He
|Atôomnummer = 2
|Groep = [[Eedlgasn]]
|Periode = [[Periode 1 element|Periode 1]]
|Blok = [[S-blok|S blok]]
|Reekse = [[Eedlgasn]]
|Kleur = Kleurloos
|Atôommassa = 4,0026
|Elektroonnconfiguratie = 1s<sup>2</sup>
|Oxidatietoestann = 0
|Atôomstraal = 37
|Ionisatiepotentioal1 = 2372,34
|Ionisatiepotentioal2 = 5250,56
|Ionisatiepotentioal3 =
|Dichteid = 0,01787
|Hardheid =
|Smeltpunt = 14,06
|Kôokpunt = 4,2
|Aggregatietoestand = Goaze
|Smeltwoarmte = 
|Verdampingswoarmte = 0,0845
|vdWstroal = 140
|Kristalstructuur = Hex
|Molair volume = 32,07 (vloeiboar)
|Dampdruk =
|Geluudssnelheid = 970
|Specifieke woarmte = 5193
|Weerstand = 
|Warmtegeleidieng = 0,1513
}}

'''Helium''' ('''He''') es een scheikundig element van et type [[eedlgasn|eedlgas]], tgeen die wil zegn dat n hêel rechts in de [[periodiek systim|tabelle van Mendeljev]] stoat. Ted atôomnummer '''2'''.

Helium is e kleurlôos, smoaklôos, reuklôos byna [[inert (chemie)|inert]], ni-toxisch gas. Tkomt praktisch assan voren als goaze gezien da der extreme omstandigheedn nodig zyn voent zodoanig te compresseern/ofkoeln dat vloeiboar wordt. Tis vooral bekend omda ajet inasemt je eftjes e piepstemmetje et.

Helium is et twidde mêest voorkomende element in 't heelal, en 't onstoat vooral uut [[kernfusie]] van twee atoomn [[deuterium]]. Een andere klêene bron is [[radioactief verval|radioactief &alpha;-verval]]. Et helium da ier gemakt wordt is wel He<sup>2+</sup>.

==Belang==
===Kernchemie en atôomfysica===
Helium is e product van [[kernfusie]] in [[sterre|stern]] en fungeert dus als maniere voen energie ip te wekn. In de zunne byvoorbeeld (die ôok e sterre is) wordt energie als volgt opgewekt:

<sup>1</sup><sub>1</sub>H + <sup>1</sup><sub>1</sub>H → [[deuterium|<sup>2</sup><sub>1</sub>H]] + [[positron|e<sup>2</sup>]] + [[neutrino|ν<sub>e</sub>]] (de neutrino kat tot 0,42 [[elektronvolt|MeV]] meedragen).


<sup>2</sup><sub>1</sub>H + <sup>1</sup><sub>1</sub>H → <sup>3</sup><sub>1</sub>He + γ + 5,49 MeV


Vanaf doar zyn der 3 maniern vo <sup>4</sup><sub>2</sub>He te vormn: me nog e [[proton]], deur een ommetoer via [[beryllium|Be]] en [[lithium|Li]], of deur fusie me nog e <sup>3</sup><sub>2</sub>He vo azo <sup>4</sup><sub>2</sub> + 2 <sup>1</sup><sub>1</sub>H te vormn.

In de [[CNO cyclus]] wordt et ofgesplitst vo de cyclus te vervolledign.

===Kwantumfysica===
Aje helium ofkoelt toe oender ze [[kookpunt]] zyn der twee staten da et in ku verkêern: helium I en helium II.

====Helium I====
Tusschen 4,22 K en 2,1768 K en we te maakn me helium I. In die toestand et helium e [[refractie|refractie-index]] van 1,026 zoda et moeilik is voen et oppervlak te zien. De [[massadichtheid]] is 1/8 van da van woater, den elft zovele of daj zoe verwachten deur de klassieke [[fysica]]. De reden doavoren is da de eigenschapn van de individuele atoomn nu effectief toe uitieng komn en ni mi gemaskeerd worden deur et effect van de warmte ip under bewegieng.

====Helium II====
[[Ofbeeldienge:Helium-II-creep.svg|thumb|right|Oe da helium II no boovn kruupt]]
Onder et [[lambdapunt]] van 2,1768 K begunt helium em roare te gedraagn.

By die temperateurn kat et element tegen de [[zwoartekracht]] in no boven bewegen langst oppervlakn, ip zoek nor e woarmer punt. Doarom ist stiefmoeilik vo helium ip te sloan: tku deur et klêenste gatje no buten leekn.

Een ander effect is ze [[supergeleidieng]]. Ni verre van et [[absoluut nulpunt]] geleidt helium II rapper [[woarmte]] dan gelyk wukke gekende stoffe. De uutleg iervoren is da helium II gin woarmte deurgift deur [[valentie-elektroonn]] deure te geven mor ip e manier die gelykoardig is an et bewegen van geluud deur lucht: in golvn. Omwille van die supergeleidieng wordt et gebruukt vo koeling van [[supergeleiders]].

===[[Caissonziekte]]===
Helium wordt vele toegevoegd an mengsels va lucht (of zuvere [[zuurstof]], of e mengelieng van [[zuurstof]] en [[stikstof]], etc.) vo et risico te vermindern da by et terug opstygn et stikstof int bloed uutzet en azo schade toebriengt an weefsel.

===Andere===
* De dag va vdage wordt helium in plekke van [[woaterstof]] gebruukt in [[luchtballongs]], sinds de [[ramp met de Hindenburg]].
* Aje helium inademt verandert et [[timbre]] va je stemme zodoanig daje e piepstemme kriegt.
* De leeftyd van sommige radioactieve rotsn ku bepoald wordn deur et gehalte an uutgezonden helium (= &alpha;-straling) te meetn.
* Soms wordt et in plekke van [[neon]] gebruukt in [[elektroonnbuze|elektroonnbuzen]].

==Geschiedenisse==
De êerste anwyzienge da helium bestoend werd ontdekt ip [[18 ogustus]] [[1868]] deur [[Pierre Janssen]], e [[Vrankryk|Franschen]] [[astronoom]] beist een eclips. Janssen was et [[spectrum]] van de [[chromosfeer]] van de [[zunne]] at meetn, ton at n een onbekende lyne ip 587,49 nm registreerde. Em peisde echter da et [[natrium]] was. De [[20 oktober|20sten oktober]] van 't zelfste joar concludeerde [[Norman Lockyer]] da die lyne van een apart element kaamt, en noemde et achter de zunne (''Grieks'': ελιος, of ''helios'').

In [[1895]] isoleerde [[William Ramsay]] et uut [[mineroal gestêente]] deur mineroale [[zuur|zuurn]] te gebruukn. [[Per Teodor Cleve]] en [[Abraham Langlet]] uut [[Uppsala]], [[Zweden]] en in 't zelfste joar onafhankelik van Ramsay genoeg helium kunn isoleren voen et [[atôomgewicht]] te kunn bepoaln.

[[Ernest Rutherford]] toonde in [[1907]] an de &alpha;-stralieng heliumkernn woarn.

[[Categorie:chemisch element]]

[[af:Helium]]
[[ar:هيليوم]]
[[ast:Heliu (elementu)]]
[[bn:হিলিয়াম]]
[[zh-min-nan:He (goân-sò͘)]]
[[be:Гелій]]
[[be-x-old:Гелій]]
[[bs:Helijum]]
[[bg:Хелий]]
[[ca:Heli]]
[[cs:Helium]]
[[co:Eliu]]
[[cy:Heliwm]]
[[da:Helium]]
[[de:Helium]]
[[et:Heelium]]
[[el:Ήλιο]]
[[es:Helio]]
[[eo:Heliumo]]
[[eu:Helio]]
[[fo:Helium]]
[[fr:Hélium]]
[[fur:Eli]]
[[ga:Héiliam]]
[[gd:He]]
[[gl:Helio (elemento)]]
[[gu:હીલિયમ]]
[[ko:헬륨]]
[[hy:Հելիում]]
[[hi:हीलियम]]
[[hr:Helij]]
[[io:Helio]]
[[id:Helium]]
[[is:Helín]]
[[it:Elio]]
[[he:הליום]]
[[ka:ჰელიუმი]]
[[ht:Elyòm]]
[[ku:Hêlyûm]]
[[la:Helium]]
[[lv:Hēlijs]]
[[lb:Helium]]
[[lt:Helis]]
[[li:Helium]]
[[ln:Eliyúmu]]
[[jbo:solnavni]]
[[lmo:Éli]]
[[hu:Hélium]]
[[mk:Хелиум]]
[[ml:ഹീലിയം]]
[[mi:Haumāmā]]
[[ms:Helium]]
[[nah:Tōnatiuyoh]]
[[nl:Helium]]
[[ja:ヘリウム]]
[[no:Helium]]
[[nn:Helium]]
[[nov:Helium]]
[[oc:Èli]]
[[uz:Geliy]]
[[nds:Helium]]
[[pl:Hel]]
[[pt:Hélio]]
[[ksh:Helium]]
[[ro:Heliu]]
[[qu:Ilyu]]
[[ru:Гелий]]
[[simple:Helium]]
[[sk:Hélium]]
[[sl:Helij]]
[[sr:Хелијум]]
[[sh:Helij]]
[[fi:Helium]]
[[sv:Helium]]
[[ta:ஹீலியம்]]
[[th:ฮีเลียม]]
[[vi:Heli]]
[[tg:Гелий]]
[[tr:Helyum]]
[[uk:Гелій]]
[[zh-yue:氦]]
[[zh:氦]]
