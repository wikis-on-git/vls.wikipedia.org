{{Plat|Roeseloars}}

'''Jean-Pierre "Jempi" Monseré''' ([[Roeseloare]], [[8 september]] [[1948]] - Retie, [[15 moarte]] [[1971]]) wos ne [[coureur]]. 

Toet by de beroepsryders rêed ie up de boane én up de piste. By de jeugd woen'tn ni vele, moa by de beroepsryders wos 't drect prys. In 1969 woen'tn de [[Roende van Lombardije]]. E joar loatre wost'n weireldkampioen up de boane by de beroepsryders. Moa toen sloeg 't nôodlot toe: up de 15e moarte in '71 rêed Jempi ne koers in Retie. Die koers wos 'n vôorbereidinge vo [[Milaan - San Remo]]. Je rêed frontoal up nen otto die van den ander kant kwoam en wos up slag dôod. 'n Grôot talent gienk jammerlik verlôorn.

Jempi Monseré wos ne goe moat van [[Roger De Vlaeminck]], je rêed tôpe met em by Flandria.

== Zyn ploegn ==
* 1969: Flandria - De Clerck - Krüger 
* 1970: Flandria - Mars 
* 1971: Flandria - Mars

== Belangrikste overwinningn ==
*1968: kampioen van België up de boane by de militairen in [[Môoslee]]
*1969: 2 rittn in Olympia's Tour by de liefhebbers
::Roende van Lombardije by de beroeps
*1970: kampioen van België omnium up de piste
::winnoare in de [[Zesdoagse van Gent]], tegoare met [[Patrick Sercu]]
::2 rittn in de Ruta del Sol
::Weireldkampioen up de boane in Leicester
*1971: kampioen van België ploegkoers up de piste
::2 rittn en eindwinnoare in de Ruta del Sol

== Monument ==
Up de plekke woa dat ie stierf, up de boane van Lille noa Gierle (in de provinsje Antwerpen) stoat er 'n monument vor em.
[[Categorie: West-Vlamsche coureur|Monseré Jean-Pierre]]

== Externe koppelienge==

[http://www.dewielersite.net/db2/wielersite/coureurfiche.php?coureurid=6138 De wielersite]

[[de:Jean-Pierre Monseré]]
[[en:Jean-Pierre Monseré]]
[[fr:Jean-Pierre Monseré]]
[[nl:Jean-Pierre Monseré]]
