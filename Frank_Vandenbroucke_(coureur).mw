{{Coureur |
  zendje                      = [[Ofbeeldienge:Frankyboy.JPG|thumb|right|VDB op 't Dernycriterium in [[Antwerpn]] (08/08/2007)]] |
  noame                       = Frank Vandenbroucke |
  bynoame                     = VDB, Bimbo d'oro, Franky boy |
  gebortedoatum               = [[6 november]] [[1974]] |
  gebortestee                 = [[Moeskroen]] |
  geborteland                 = [[Belgie]] |
  lengte                      = 179 |
  gewicht                     = 68 |
  ploeg                       = Mitsubishi-Jartazi |
  joarn                       = 
[[2006]]-[[2007]]<br> |
  vorigeploegen               = 
Acqua & Sapone<br>
Unibet.com<br>
MrBookmaker.com<br>
Fassa Bortolo<br>
Quick·Step - Davitamon<br>
Domo - Farm Frites<br>
Lampre - Daikin<br>
Cofidis<br>
Mapei - Bricobi<br>
Mapei - GB<br>
Lotto - Caloi |
  specialisoatie              = rouleur en klimmer; nôordelikke klassiekers, klindere roundes |
}}
'''Frank Vandenbroucke''' ([[Moeskroen]], [[6 november]] [[1974]]) is e [[België|Belgschen]] [[coureur]]. E wos e grôte belofte die ol in 1999 op zyn oogtepunt wos. Doarachter kwam 'n surtout op e kwoalikke maniere in 't nieuws.

== Jeugd ==
Vandenbroucke, ouk wel 'VDB' enoemd, groeide op in [[Ploegsteirt]]. Zyn voader, Jean-Jacques, wos e tydege coureur. Frank Vandenbroucke dei e masse sportn geirn: azo speelnde voetbol, en e dei an [[atletiek|atletik]]. In de cross komt 'n zelfs kampioen van Belgie by de pupilln. 
In 1989 krygt Vandenbroucke e licensje by de nieuweliengn. Van nu of start zyn koerscarrière. 

== Succesjoarn ==
In 1991, en is ton nog moa 17, is Vandenbroucke ol kampioen van Belgie by de nieuweliengn. E wos zo goed dat 'n ier en doar e joar van zyn reekse oversloeg. In 1993 kwam Vandenbroucke prof by Lotto, woa da zyn nounkel Jean-Luc sportdirecteur wos. E têeknde e contract van 2 joar, moar en et dat ni uutedoan. D'r kwam e proces van, moar uutendelik koste Vandenbroucke toch vroeger overstappn na Mapei-GB. E ploeg woa da 'n de medische en professionele begeleiding krêeg da 'n zo geirn wilde. Olleman zei da VDB de grotste belofte van Belgie wos. In 1995 wint VDB Parys-Brussel, zyn êestn grôotn koers by de profs.
In 1999 goat 'n over na Cofidis. E wint in 't begun van 't sezoen 'n Omloop Het Volk. En is twiddn in de Rounde van Vloandern, zevensn in Parys-Roubaix en e wint Luuk-Bastenoakn-Luuk woa dat 'n attakeert op de plekke dat 'n anekondigd adde. Tusschenin komt 'n in de probleem. Cofidis zet nem een endetje buutn omda 'n in verband is ebrocht mi dopieng. VDB is vry esprookn, moar e krygt e krak. Op 't ende van 't sezoen doet 'n, zounder vele ambisje, mei an de Rounde van Spanje. In de latste weekn demonstreert 'n zyn grôte klasse: e wint 2 rittn en e pakt 't puntnklassement. 

== Mindere joarn & comebacks ==
Toet 1999, zyn absoluut topjoar, at 'n 't êne succes achter 't ander, mo in dazeste joar wost 'n verdacht van dopinggebruuk. 't Feit dat 'n e goe reloasje adde mi Bernard Sainz, e dokteur die op een 'ongeweune' maniere sporters begeleidt, dei zyn zoake ouk gin goed. Sedertien ging 't bergof mi VDB; e kwam zelfs depressief. E krêeg nog e sportivve eroplevieng in 2002 (twiddn in de Rounde van Vloandern), moa doarachter kwamn d'r ni vele topprestoasjes ne mi.
Op 7 juni 2007 rochte bekend da Vandenbroucke, de dag dervôorn, e zelfmôordpogieng oundernoomn adde. Doarachter begoste VDB an ze zoveelsn comeback. Anno 2008 rydt 'n nog ossan, moa e stapt mêer of, of dat 'n koersn uutrydt. In 2008 rêed 'n tout 17 april 2008 vo Mitsubishi-Jartazi, moar op dien dag makte de ploeg bekend da ze (vôorlopig) uut makoar giengn. 

==Grotste overwinniengn==
'''1994''' (2 overwinniengn)
* 6e etappe van de Rounde van de Middellansche Zêe
'''1995''' (7 overwinniengn)
* Parys-Brussel
* 1ste etappe van de Rounde va Luxemburg
'''1996''' (15 overwinniengn)
* 5de etappe van de Rounde van de Middellansche Zêe
* proloog, 3e, 6e en 8e etappe van de Rounde van Ôostenryk
* Trofeo Laigueglia
* Grôte Prys van Plouay
* [[Scheldeprys]]
* proloog, 2de en 5de etappe van de Rounde van het Woalsche Gewest
'''1997''' (8 overwinniengn)
* 3de etappe van de Rounde van Luxemburg
* Trofeo Matteotti
* 2de, 4de en 8ste etappe van de Rounde van Ôostnryk
'''1998''' (13 overwinniengn)
* [[Gent-Wevelgem]]
* 1ste en 5de etappe en eindklassement Parys-Nice
* 3de en 6de etappe van de Rounde van het Woalsche Gewest
'''1999''' (8 overwinniengn)
* 3de etappe-b in de [[Driedoagsche van De Panne]]
* 16e en 19e etappe van de Rounde van Spanje
* Puntnklassement in de Rounde van Spanje
* [[Luuk-Bastenoakn-Luuk]]
* [[Omloop Het Volk]]
* GP La Marseillaise
* 4de etappe van de Ruta del Sol
* 7de etappe van Paris-Nice
* 3de etappe van de [[Driedoagse van De Panne]]
'''2000'''
* ploegntydrit in de Ster van Bessèges

==Ploegn==
* 1994 Lotto-Caloi
* 1995-1997 [[Mapei|Mapei-GB]]
* 1998 [[Mapei|Mapei-Bricobi]]
* 1999-2000 Cofidis, Le Crédit par Téléphone
* 2001 Lampre-Daikin
* 2002 Domo-Farm Frites
* 2003 Quick.Step-Davitamon
* 2004 Fassa Bortolo
* 2004-2005 MrBookmaker.com-SportsTech
* 2006 Unibet.com  
* 2006-2007 Aqua a Sapone
* 2008 Mitsubishi-Jartazi

== Boekn ==
''Ik ben god niet'' (2008), ottobiografie, Borgerhoff & Lamberigts, ISBN: 978-9077941300

==Externe koppelienge==
* [http://www.frankvdbroucke.be Zyn website]

[[Categorie:coureur|Vandenbroucke, Frank]]

[[de:Frank Vandenbroucke]]
[[en:Frank Vandenbroucke (cyclist)]]
[[es:Frank Vandenbroucke]]
[[fr:Frank Vandenbroucke (coureur cycliste)]]
[[nl:Frank Vandenbroucke (wielrenner)]]
