{{wrapper}}
|[[Image:Gruuthuuse Museum, Bruges.jpg|thumb|Gruuthusemuseum]]
|-
|[[Image:gruuthuuse.jpg|thumb|Gruuthusemuseum]]
|}
‘t '''Gruuthusemuseum'''  is ’t Stedelik Museum vor Oudeidkunde in [[Brugge]].

==Liggienge==
Lik ‘t [[Groeningemuseum]] ligt ’t ook in ’t erte van Brugge an den Dyver en ’t is oundergebrocht in ‘t 15e eeuws paleis van d’ eern van Gruuthuse.

==Van paleis tout museum==
*van ca. 1425 tout 1596 weundn d’eern van Gruuthuse in ’t paleis.
*van 1628 tout 1874 was ‘t e socioale instellienge: “Berg van Barmartigeid”.
*van 1900 tout 1954: ’t museum van ’t  Oudeidkundig Genootschap van Brugge.
*van 1955: ’t Stedelik Museum vor Oudeidkunde en Kunstnyvereid.

==De Gruuthusecollectie==
In ’t joar 1865 en d’r ênigte historici en antiekkenners in Brugge ''’t Oudeidkundig Genootschap'' ipgericht vor e verzoamelinge an te leggn van ‘t Brugs verleedn. De twoalf  leedn woarn drie menschn van ’t ounderwys, w.o. de letterkundign [[Hugo Verriest]], (ton leroare an ’t Brugs Sint-Lodewykscollege), twi archivoarissn, twi architectn,  w.o. William Brangwyn, voader van [[Frank Brangwyn]], ’n advokoat, ’n ounderpaster, e glasschilder, de Brits-Brugschn oudeidkundign James Weale, en de Vlamschn priester-dichter [[Guido Gezelle]]. Zynder liggn an de basis van de Gruuthusecollectie.

Under tentoonstellingsruumte ip ’t eeste verdiep van ’t Belfort was te klêne gewordn en
tien joar noa de stichtingsdoatum kostn ze ’t stadsbestier d’r toe beweegn vo 
't oud Gruuthusehof te koopn en t’erstelln vor over e museumgebouw te beschikkn.

==Beziensweirdigeedn==
Boovn den ingank stoat er e standbeeld van [[Lodewyk van Gruuthuse]], te peird.
 
D’r zyn à peu près dertig zoaln w.o. ’n apotheke, e provisiekoamer en ’n oude keukn, ollemolle me diengn  die verwyzn no ’t leevn tusschn de 15e en 19e eeuwe: meubels,  beeldn, edelsmeedwerk, textiel (kant en wandtapytn), voorwerpn van de vroegere gildn, woapens, muziekinstrumentn, eirdewerk, muntn en penningn...en ook de guillotine, die in Brugge nog tout in de 19e eeuwe gebruukt gewist is. In 1803 is de beruchtn struukrover [[Lodewijk Baekelandt|Bakelandt]] d’r deure ountoofd.

In d’êrezoale is d'r e zeldzoame buste van [[keizer Karel V]] uut 1520 te zien, verzekers e werk van Konrad Meit.

‘t Oratorium of bidtribune die uutgift ip ’t koor van de [[Onze-Lieve-Vrouwekerke (Brugge)|Onze-Lieve-Vrouwekerke]], kan ook bezocht wordn.

In 't Gruuthusemuseum is d'r ôok e klêen veistertje van woaruut da je e goed zicht eit ip 't [[Bonifaciusbrugge|Bonifaciusbrugsje]] en doar gezet is vor 'n uutzicht t'ein ip 't woater vo de bôotn in 't oge t'oudn.

’t Museum is eringericht in 2007.

[[Categorie:Brugge]]
[[Categorie:Museum]]
[[nl:Gruuthusemuseum]]
