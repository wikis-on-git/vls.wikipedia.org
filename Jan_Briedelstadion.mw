't Jan Briedelstadion (''Jan Breydelstadion'') is de voetboltempel wor dan de twi jirsteklasse-ploegn van [[Brugge]], [[Club Brugge|Kluup]] en [[Cercle Brugge|Sirkul]], spêlen. 't Ligt in de Brugse dêelgemêente [[Sint-Andries]] en is iegendom van Stad Brugge, en olletwije moen ze dus 'eur betoaln voe derin te meugen spêlen. Der zien 30 000 zitplekken.

Vroeger noemdege 't stadion Olympiastadion en woarn der oengevêer 18 000 plekken. In 2000 en ze vor Euro 2000 't stadion uutgebried an de nôord- en de zuudkant. 

't Problêem van den dag van vandoage is datn te klêene ant kom'n is voe de Kluup, en vele kêren te grôot is voe Sirkul. De Kluup wilt e nieuw grodder stadion bouwn e bitje mêer buutn de stad (an de kruusienge van d' [[E40]] en d' [[E403]]), en do zien ze bie Sirkul vaneigens nie contènt mêe; Zieder zoen ton hil da grôot stadion allêne moen 'euren en betoaln oftewel e nieuw klinder bouwn, ollemoale untwa wo dan ze gin geld vôren en. Vo de Kluup is't ton wêre van grôot belang dan ze e nieuw stadion kunn' bouwn voe verder te kunn' groein os topploege.
