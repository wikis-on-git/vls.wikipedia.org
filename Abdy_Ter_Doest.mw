[[Ofbeeldienge:TerDoest.jpg|thumb|right|200px|Tiendescheure van d'abdy (XIIIe)]]
'''Ter Doest''' es de noame van e vroegere [[cisterciënzers|cisterciënzerabdy]] in [[Lissewege]], nu deelgemeente van [[Brugge]].

D'abdy èt e styf belangryke rolle gespeeld by d'inpolderienge van land in [[Vloandern]], [[Zeeland]] (Saeftinghe) en [[Olland]]. Et wos ook van groot belang vo 'n andel in [[wulle]] mè de Vlamsche steejn.

Lambert, Ere van Lissewege die up 't Upperof wunde, gof in [[1106]] en doming mè kapelle an de [[benedictynn]] die d'r en abdy up stichttn. In [[1175]] èn de [[cisterciënzers]] van de [[Duunnabdy]] van [[Koksyde]] d'abdy overgenoomn en in [[1624]] mè de Duunnabdy verenigd.

't Enigste da nu nog overbluuft, es de 17e eeuwse toegangspoorte en de styf grote tiendescheure uut de 13e eeuwe. Z'es 50,5 meiter lank, 23,75 m breed en 'n topgevel es 30,75 m oge. De zymeurn zyn 9,25 meiter oge. Twee reekn van tien eekn pylers droagn ol meer of achtounderd joar lank et eekn dakgebinte, uniek in zyn sorte. In 1711 èn ze 't strooin dak vervangn deur 38 000 dakpann.

[[Willem van Saeftinghe]], die in [[1302]] mè de Vloamiengn mèvocht in d'n [[Guldnspoornslag]], wos [[leeknbroeder]] van d'abdy.
Je zoudt d'n Franschn anvoerder [[Robert van Artois]] van zyn peird gesleegn èn en gedood èn.

==Externe links==
*[http://www.brugge.be/internet/nl/toerisme/bezienswaardigheden/musea.htm#16 Ter Doest (museum)]

[[de:Kloster Ter Doest]]
[[fr:Abbaye de Ter Doest]]
[[nl:Abdij Ter Doest]]
