'''Cyriel Verschaeve''' ([[30 april]] [[1874]], [[Ardôoie]] - [[8 november]] [[1949]], Solbad Hall, [[Ôostnryk|Ôostenryk]]) wos e schryver, ounderpaster en flamiengant.

==Leevn==
Vo z'n middelboare gienkt ie no ’t Klêen Seminarie in [[Roeseloare]] wodat ie in contact kwamt met de katholyke Vlamse studentnbewegienge en met ’t gedachtengoed van [[Albrecht Rodenbach]].  Dorachter lêerdet ie voe paster an ’t Grôot Seminarie in [[Brugge]].

Tussen 1896 en 1911 is 't ie lêroare in ’t college van [[Tielt]].  Oendertussen volgdet ie ook nog cursussen in [[Duutsland]] an de uniefs van Jena en Marburg.  Ierdeure wierd ie 'n grôte vorstander van et ‘pan-Germanisme’.

[[Ofbeeldienge:HierLiggen.jpg|thumb|left|200px|Den êesten [[Yzertôorn|Yzertorre]] me de tekst van Cyriel Verschaeve]]
Ip 4 november 1911 wierd ie ounderpaster in [[Oalveringem]].  Bist den [[Êeste Weireldoorloge|êesten wèreldorloge]] ligt Oalveringem achter ’t frount.  Cyriel Verschaeve wordt do de gêestelikken leider van de Froentbewegienge, die upkomt tegen de oenrechtvoardige behandelienge van de Vlamsche soldoatn in et deur Franstoaligen geleide Belgisch leger. Z'n pastorieë is de platse woada vele Vlamsgezinde soldoatn tope kommen en Cyriel Verschaeve schryft zelve èèn van de zogenaamde ‘Frontbrieven’ no keunink Albert woda de mistoestanden in ’t Belgisch leger worden angekloagd.  ''"Hier liggen hun lijken als zaden in het zand, hoop op den oogst O Vlaanderland"'' is èèn van z'n dichtregels die up den êestn [[Yzertôorn|Yzertorre]] gezet worden.

Achter den oorloge goat Verschaeve mêer en mêer den anti-Belgischen toer up: je viendt da der nie rap genoeg tegemoet gekommen wordt an de Vlamsche eisen. In de joaren ’20 zoekt ie contact me [[Joris Van Severen]] en z'n [[Verdinaso]], moa je verbrikt da contact os et Verdinaso 'n Belgicistischen koers up goat.

In 1936 krygt ie tôpe me [[Stijn Streuvels]] en René De Clercq de Rembrandtprys an den unief van Hamburg en in 1937 krygt ie et ère-doctoroat in lettren en wysbegèèrte an den unief van Leuven. In 1939 got ie up rust ols ounderpaster.

Achter den invol van de Duutsers in 1940 wordt ie in november benoemd toet vôorzitter van de Vlamse Culteurroad. Verschaeve ziet de komst van de Duutsers ols 'n middel vo de ounafankelikeid van Vloandren en doarom steunt ie oak ’t Vlams Legioen da an ’t Ôostfrount me de Duutsers mee go vechten tegen de communisten. In 1944 got ie zelfs ierover gon klappen met Heinrich Himmler.

In ogustus 1944 moet ie vluchten no Duutsland en in april 1945 noar Ôostenryk. In 1946 wordt ie deur de militaire rechtbank in [[Brugge]] by verstek ter dôod veroordêeld. Up 8 november 1949 sterft ie in ’t Ôostenrykse stadje Solbad Hall an 'n artinfarct.

De stoffelikke resten van Cyriel Verschaeve worden in 1973 deur [[Bert Erikson]] en 'n poar leden van de [[VMO]] upgegraven en in [[Oalveringem]] erbegraven.

==Werkn==
Lyste van zyn werkn
<p>
*Jacob van Artevelde (1911)
*Zeesymphonieën (1911)
*Ferdinand Verbiest (1912)
*De schoonheid van het evangelie (1913)
*Passieverhaal (1913)
*Philips van Artevelde (1913)
*Nocturnen (1916-1924)
*Judas (1917)
*Het mysterie (1920)
*Uren bewoundering voor groote kunstwerken (1920-1922)
*Maria Magdalena (1928)
*De Kruisboom (1929)
*Elijah (1936)
*Nocturnen (1936)
*Rubens, Vlaanderens Spectrum (1938)
*Jezus (1939)
*Eeuwige gestalten (1944)
<p>
Otobiografische werkn
<p>
*Oorlogsindrukken (1914-1918), Gent 1996
*Oorlogsgedenkschriften (1944-1946) gepubliceerd in Verschaeviana jaarboek 1988-89

[[Categorie: Ardôoie|Verschaeve, Cyriel]]
[[Categorie: Nieuwstn tyd|Verschaeve, Cyriel]]
[[Categorie:West-Vlamsche schryver|Verschaeve, Cyriel]]
[[Categorie:Gêestelikke|Verschaeve, Cyriel]]

[[en:Cyriel Verschaeve]]
[[nl:Cyriel Verschaeve]]
[[pl:Cyriel Verschaeve]]
