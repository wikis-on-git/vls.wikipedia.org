'''Michiel Hendryckx''' ([[Adinkerke]], [[19 november]] [[1951]]) es ne Belgischen [[persfotograaf]].

==Fotografie==
Ie groeide ip [[De Panne]] woadat de ''Sahara'', e grôot duunncomplex teegn de grenze me [[Vrankryk]], e diepn indruk ip hem gemakt eit.  Ie wilde eigentlyk kunstschilder wordn ma dat mocht niet van zyn voader, die in de middnstand zat. 

Ip z'n 18 joar ging 't ie goan studeren in [[Gent]]: ie volgde fotografie an de Gentse Academie.
Achter e reize na [[Wales]], woadat ie de schoonheid van de lichtschakeringn gewoarig werd, eit ie zin twêede joar pas eigentlyk echt de microbe te pakk'n hed.

Loater werd ie freelance-persfotograaf vo de gazette [[De Gentenaar]] en in 1978 weird ie vaste angenoomn by de [[VUM]].

In 1991 eit ie zyn werk e joar onderbrookn.  Ie makte ton te voet e grôte reize woarover dat ie in e joar later 't boek ''Twee Ezels'' schreef.  Da joar gienk 't ie weg by de redactie van de Gentenaar en gienk 't ie by [[De Standaard]] goan werkn.
Tien joar lank wos 't ie fotoredacteur van 't DS-magazyne.  Sedert 2001 es 't ie were geweune fotograaf.

==Televisie==
In [[2003]] eit ie vo den televisie tegoare met [[Wim Opbrouck]] en [[Jean Blaute]] met de moteur nen hêeln tour gedoan in 't zuudn van Europa.  't Reisprogramma noemdige ''De Bende van Wim'' en tôogde hoe dat die drie vintn under zonder fietjefatjerie gejeund ein en vele dingn zin gaan ipzoekn.  De reekse werd goed ontvangn en e vervolg werd gemakt.

Ie presenteerde ôok het reisprogramma "Het Bourgondisch complot" woavoorn die ie me ne bôot vanuit Gent via riviern en kanaaln noa Bourgondië vaardige.

*De Bende van Wim (10-delig reisprogramma)
*Het Bourgondisch complot (10-delig reisprogramma)
*De Bende van Wim: het vervolg (10-delig reisprogramma)

==Privé==
Michiel Hendryckx es nôoit getrouwd gewist en eit gin kinders.  Ie weunt an 't Gentse Muinkpark.
Ie eit zin erte verloorn in Vrankryk.

==Externe koppelienge==
*[http://standaard.typepad.com/michiel/ Zyne fotoblog by De Standaard: "Boeketje Michiel"], woa dat ie in januari 2007 mee gestopt es

[[Categorie:Belgische mens|Hendryckx Michiel]]
[[Categorie:De Panne|Hendryckx Michiel]]

[[nl:Michiel Hendryckx]]
