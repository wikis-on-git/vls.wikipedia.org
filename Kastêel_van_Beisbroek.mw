't [[Kastêel van Beisbroek]] es'n [[neoclassicistisch]] landuus.  Ôorspronkelyk wos't domyn in de zeevnstn êeuw e dêel van't [[Meroviengers|Merovingisch]] kroondomyn [[Snellegem]]. 't Domyn es toun loatr in eigndom va de [[Sint-Andriesabdy]] by Brugge gerakt. 't Landuus wierd gebouwd in [[1835]] vô den Gentsn burggroaf Edouard de Nieulant. Ne wos em koosn van ridder Louis van Outryve d’Ydewalle, da't domyn tôope me zyn schôonbroere Jacques de l’Espée, achter de [[Fransche Revolutie]] a gekocht.

't Kastêel en e stik van't domyn wierdn in [[1973]] angekocht deur stad [[Brugge]]. In't kastêel es't er e lêerryk natuurcentr en ne sterrnwacht gevestigd woa dan z'uldr eign planetoarium èn.

In [[1972]] ging't er e stik bus van 2 ectoarn verloorn in'n storm. Achter dan ze't kreuplout addn ipgeruumd es't er em doar uut zyn eign de typische wêe vegetoasche begunn t'ontwikkln. Azôo zie je doar e bitje't stikske natuur da in lôop van de joarn 1800 wo verdweenn.

De noame Beisbroek komt van Bencebruch (of Byzzebroukn in't West-Vlams).  Dee noame verwyst noar d'oude omstandigeedn van't gebied. 't Woarn doar oal [[brouckn]] en [[byzzeplantn]]. Brouckn zyn uuteroard mourassn en byzzeplantn zyn plantn die styf vele woatr nôodig èn om te leevn.

Oa je de “West-Vlamsche Kastêelnroute” volgt passeer je oal't kastêel.
