[[Image:Liernu JPG01c.jpg|thumb|right|'d Oedste zomerêke van Belgje, in Eghezée]]
'''Êekn''' zyn e sôorte va boomn die in Vloandern nog redelik olgemêen vôornkomn. In West-Vloandern zyn de mêeste êekn esneuveld beisn 'n Êestn Weireldoorloge, ol woarn der doavôorn oek ol e masse ekapt. 

't Is e boom die stief oed ku komn (drie-vieroenderd joar, sommigte menschn zeggn zest toet mêer of 1000 joar). 

In West-Vloandern (en in hêel de Benelux) zyn der 2 sôortn êekn die van nateure vôornkomn: de zomerêke ('k mêeste, Quercus robur) en de wienterêke (Quercus petraea). Doabuutn zyn der nog êentige sôortn die uut 't buutnland komn.

==Vôortplantienge==
Êekn plantn nunder vors deur nunder zoadn (eikels), die ofvolln anze rype zyn. [[Vlamsche goai]]n en sommigte sôortn muuzn zorn oek voen de vôortplantienge deur danze eikels in de groend steekn en nu en toene ekir intje vergeetn.

==Verspreidienge==
't Zyn mêerder sôortn êekn, mo 'n deen die 't mêeste vôornkomt in Vloandern, is de zomerêke. Dien boom komt vôorn in bikan hêel Europa, buutn stikkn van 't zuudn (in [[Spanje]], [[Itoalje]] en [[Grieknland]]), in de bergn (d'[[Alpn]] en de [[Karpoatn]]) en in 't nôorn (stikkn van Scandinoavje en in [[Ysland]]).

De verspreidienge van de wienterêke komt verre overêen met 'n dien van de zomerêke.

In vele streekn groein zomer- en wienterêekn geweune naasn makoar.

==Gebruuk==
't Out is vele gebruukt, bevôorbeeld voen meubels te moakn. Vroegerder joarn wost nog vele belangryker, lyk voen bôotn te moakn (die nu mêestol in metoal efabriceerd zyn). In 't zuudn van Europa stoan der oek korkêekn woavan dat de schorse gebruukt is voen korkn van te moakn.

[[nl:eik]]
