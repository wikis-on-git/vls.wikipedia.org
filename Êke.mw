[[Image:Liernu JPG01c.jpg|thumb|right|'d Oedste zomerêke van Belgje, in Eghezée]]
'''Êekn''' zyn e sôorte va boomn die in [[Vloandern]] nog redelik olgemêen vôornkomn. In [[West-Vloandern]] zyn de mêeste êekn esneuveld beisn 'n [[Êestn Weireldoorloge]], ol woarn der doavôorn oek ol e masse ekapt. 

't Is e boom die stief oed ku komn (drie-vierounderd joar, sommigte menschn zeggn zest toet mêer of 1000 joar). 

In West-Vloandern (en in hêel de [[Benelux]]) zyn der twêe sôortn êekn die van nateure vôornkomn: de [[zomerêke]] ('t mêeste, ''Quercus robur'') en de [[wienterêke]] (''Quercus petraea''). Doabuutn zyn der nog êentige sôortn die uut 't buutnland komn.

Der is ôok de Amerikoanschen êke (Quercus rubra), die grovere nerven eit en bloaden die schône rôo of rôobruun verkleuren in 't noajoar.

==Vôortplantienge==
Êekn plantn nunder vors deur nunder zoadn (eikels), die ofvolln an ze rype zyn. [[Vlamsche goai]]n en sommigte sôortn muuzn zorn oek voen de vôortplantienge deur dan ze eikels in de ground steekn en nu en toene ekir intje vergeetn.

==Verspreidienge==
't Zyn mêerder sôortn êekn, mo 'n deen die 't mêeste vôornkomt in Vloandern, is de zomerêke. Dien boom komt vôorn in bykan hêel Europa, buutn stikkn van 't zuudn (in [[Spanje]], [[Itoalië]] en [[Grieknland]]), in de bergn (d'[[Alpn]] en de [[Karpoatn]]) en in 't nôorn (stikkn van Scandinoavje en in [[Ysland]]).

De verspreidienge van de wienterêke komt verre overêen met 'n dien van de zomerêke.

In vele streekn groein zomer- en wienterêekn geweune naasn makoar.

Je ziet oe langer oe mêer den Amerikoanschen êke die olier ôok ingeburgerd grakt voe sierboom. Sommigsten zien em nie geirne komn omdat die styf grôot weird en der niks kan ounder groeien.

==Gebruuk==
't Out is vele gebruukt, bevôorbeeld voen de beetre meubels en planché te moakn. Vroegerder joarn wos 't nog vele belangryker, lik voen bôotn te moakn (die nu mêestol in metoal efabriceerd zyn). In 't zuudn van Europa stoan der oek korkêekn woavan dat de schorse gebruukt is voen korkn van te moakn.


[[Category:Bôom]]

[[an:Caxico]]
[[ang:Āc]]
[[ar:سنديان]]
[[bar:Oach]]
[[bg:Дъб]]
[[ca:Roure]]
[[chr:ᏧᏍᎦ]]
[[cs:Dub]]
[[cv:Юман]]
[[cy:Derwen]]
[[da:Eg]]
[[de:Eichen]]
[[el:Βελανιδιά]]
[[eml:Quérza]]
[[en:Oak]]
[[eo:Kverko]]
[[es:Roble]]
[[eu:Haritz]]
[[fr:Chêne]]
[[gl:Carballo (árbore)]]
[[he:אלון]]
[[hr:Hrastovi]]
[[ht:Chèn]]
[[id:Ek]]
[[it:Quercus]]
[[ja:オーク]]
[[ko:참나무]]
[[kw:Derow]]
[[la:Quercus]]
[[lt:Ąžuolas]]
[[lv:Ozols]]
[[nah:Teōcuahuitl]]
[[nds-nl:Eek (boom)]]
[[nl:Eik]]
[[nn:Eik]]
[[no:Eik]]
[[nrm:Tchêne]]
[[pl:Dąb]]
[[pt:Carvalho]]
[[ru:Дуб]]
[[simple:Oak]]
[[sk:Dub]]
[[sl:Hrast]]
[[sr:Храст]]
[[sv:Ekar]]
[[tr:Meşe]]
[[uk:Дуб]]
[[wa:Tchinne (åbe)]]
[[zh:櫟屬]]
