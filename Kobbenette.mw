E '''kobbenette''' es e nette dat deur kobben wierd gemakt om vliegn te vangn.

Kobbn weevn ulder nette met ulder achterlyf. De droatn zyn gemakt van een byzondere eitwitachtige substantie. De juuste soamnstellienge es nog nie gekend. Sourtout de sterkte van de droatn es ipmerkelyk. E kobbedroad es a peut près drie kêers zo sterk lyk nen stoaldroat van dezelfste dikte. Ne kobbedroat es ongeveer 0,0001 mm dikke. Nen droat van ongeveer 3cm zoudt nen vliegendn boeying[http://www.xs4all.nl/~ednieuw/Spiders/Info/SilkBoeing.html] in vulle voart kunn stoppn.


== Sôortn nettn ==

G'ed verschilligge sôortn netten:
* Mattn
* Wieln
* Kokonn
* Beklêdienge
* Schuulplekkn


== Et moakn van e Wielnette ==

De mêeste kobbn moakn ulder nette gelyk volgt:

Êest spuut ze e droat van den êenn tak noarn andern tak. Met e goei luchtstromienge en e betje sjanse plakt dien droat em vaste an de gewenste tak. Ze kruupt over den droat en weeft nen nieuwn, minder plakkerign droat derover om te verstevign. Oat dien droat ne kêer goe vaste angt ku ze begunn en es't belangrykste eignlyk oal gedoan, want an dien droat hangt de ghele nette.

Tonn makt ze de zydroatn, êen noa beneedn en e poar oal de zykantn da z'an kut.

Uuteindelyk weeft ze tonn den binnkant van de nette met plak- en lôopdroat.
