De '''Balta groep''' is êen van de belangrykste producenten van vloer- en meurbeklêdienge in [[Europa]].
Ulder collectie bestoat uut tapyt, laminoat en parket, maar ook beangpapiere.

Ze zyn begost ols e klein familiebedryveke van de familie [[Paul Balcaen]] (BALTA = BALcaen TApytn) in [[Sente-Boafs]], dêelgemêente van [[Wielsbeke]], moar ze zyn uitgegroeid tot een enorme groep van bedryvn. Z'en momentele oungeveer 3000 minschen an 't werke. En z'en nog plekke voe mêer.
De slogang van Balta es ''Home of Decoration''.

De familie Balcaen es, lik de mêeste [[West-Vlamsche]] oundernemersfamilies, styf discreet etgêen et moeilik makt om veel informoatie te bekomn. Balta es oltyd, tôpe me [[Unilin]], êen van de mêest moderne bedryvn gewist uut de streke.

== De verschillige bedryvn ==
Den ôofdzetel van den '''Balta Group''' ligt in [[Sente-Boafs]] of [[Sint-Baafs-Vijve]] ([[Wielsbeke]]).

*Balta Broadloom
*Balta Bercion Rugs
*Balta Wool Heatset  rugs (da ligt in [[Oavelgem]]).
*Balta Us Inc (da ligt in 't verre Amerika).
*I.T.C. (da ligt in [[Tielt]]).
*IDECO (ook geleegn in Tielt).
*Grantil (da ligt in [[Vrankryk]]).
*Balta Orynt (da ligt in Turkeye).
*Balterio (lig weer wa dichter tegen de deure, noamelyk in Sint-Boafs-Vyve)
*Spanolux in Vielsalm

== De diengen da ze doa moakn==
*Kamerbrêed tapyt (tapiplèn)
*Karpetten
*MDF en Laminoatn
*Beangpapier (muurbeklêdienge)
*Wullegoarns

== De CEO ==
''Marcus Billman'' is de grôotn boas of CEO van Balta. 
In 2007 zoe da kunn verandren: analystn verwachtn en ipkôop van Balta, verzekers deur Amerikoann (lik Mohawk da ôok ol [[Unilin]] ipgekocht eit) voe ne prys tussn 'n olf en 'n hêel milliard euro. [[Beaulieu]] zoe in theorie ôok geinteresseerd zyn, moa z'ein voe de moment hêel veel wirk me ulder eign restructurerienge en ol d'oakelgoatn met 't gerecht en de fiscus.

==Externe koppelienge==
*[http://www.balta.be Site Balta Group]

[[Categorie:Textiel]]
[[Categorie:Out]]
[[Categorie:Wielsbeke]]
