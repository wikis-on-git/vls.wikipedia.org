[[Image:Giant wheel Boudewjinpark 01.JPG|thumb|right|250px|Reuzerad]]
[[Image:Dolphinarium Boudewjinpark.JPG|thumb|right|250px|'t Dolfinarium]]
't '''Boudewijn Seapark''' of '''Boedewyn Seapark''' is e [[pretpark]] en [[themapark]] in de [[België|Belgische]] stad [[Brugge]]. 't Ligt e bitje buutn 't centrum in [[Sinte-Machiels]] en bestoat uut 't dolfinarium en 't Boedewynpark t'ôpe. 

=='t Dolfinarium==
In 't Boedewyn Seapark e je 't modernste en grôotste dolfinarium van Europa.
J'et doar e Seapark me dolfyntjes, zeeonden en zeeleeuwen.

Ze zwemmen doar allemoal in e ''dolfidrôom'': dat is e vrêe grôte koepel van bykan een olv' ectoare. De bassing eit e woaterippervlak van 850 m² en is 6 mèters diepe.
Je ku goan kyken noa verschillige shows, d'r is plekke voe 1500 man.

Ze doen doar ook ounderzoekn. 

Ze doen weetnschappelik ounderzoek me 3 dolfyntjes van 't park. Ze noemen Milo, Yotta  en Flo. Die drie dolfyntjes zettn under dageliks in. Ze doen ounderzoek vo te kyken oe da ze dervoare kunnen zorgen dan d'andere dolfyntjes niet me vaste kommn te zittn in de nettn binst de visvangste. Want doardeure sterven d'r elk joar vele beestjes doordat ze stikkn (ze zittn vaste in die nettn, en dolfyntjes en 't nodig vo af en toe e ke na boven te kommn vo t'oasemen, en ols ze da nie kunn, ton stikkn ze).

Ze doen schoolvoorstellingen en andere educatieve projectn. Ook zyn ze bezig met een pilootstudie over revalideren met de dolfyntjes.

==Andere interessante activiteitn==
J'et ook een rôofveugelpresentoatie. Je ziet doa zêe-oarends, gieren, uuls, valkn,... 't Is een interactieve vôorstellienge. 
Der zyn ook vele papegoaien, me vele klurtjes. Misschienst kommn ze zelfs op je schoeder zittn. 

Z'en ook nog een diernpark me vannolles en nog wa. Je ku de beestjes strêlen, je kunt ermee babbelen, ...
Ook e je nog vele attracties lik byvoorbeeld de Orca Ride, 't Piroateschip, en de nieuwste attractie: Hurricane. Vo de hêle klêne kiendjes e je ook nog 't speelparadys (me e bollenbad, klimrekkn en slierboanen) en 't Bambinoland.

== Under website ==
* [http://www.boudewijnseapark.be Boudewijn Seapark]

[[Categorie:Pretpark]]
[[Categorie:Brugge]]

[[nl:Boudewijn Seapark]]
