Steine dorp.
Da is e gemeente bie Ostende, just tuschen Snoaskerke en Leffienge, en an de nandere kant eje Zandvoorde, nu ook n' deilgemeinte van de stad Ostende. Mo iegentlik zien we allemoalle me dezefste souse overgoten.
Mien wiege stoent do in da Steine dorp 65 joar geleen en vanof , lat us zeggen 1955,kweeten der alles van.
Steine was eerst onafankelik van Ostende, mo we zien bie de Ostendernoars gesmeten met de fuzie in 1971, mé vele protest van de platselieke beweuners ,mo da brocht gin eerde an de diek, en dure dadde is Steine stiloan achetrut gegoan op et vlak van dorpsutzicht.
De dag van vandage ziet het erut gelik en gewune wiek van Ostende, mo juste buten de dorpskerne kom je weere de oude zichten tegen, wé zonder de boeren die vroeger altied te zien woren.
'k gon bietied nog wel t ein en te ander posten iere met foto's , want da is wo ik mien mee beziggoeden, mo ken godzamepen nie vele vrié tied over.
