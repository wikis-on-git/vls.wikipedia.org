[[Ofbeeldienge:Sinterklaas-zittend.JPG|thumb|Sintekloai]]
'''Sinte(r)klaai''', '''Sinte(r)kloai''', '''Sinterkloas''', '''Sent-Nikloai''' is nen [[illige]]n die zijn noamdag et op [[6 december]]. Op die dag kriegn de froaie kiendjes in [[Belgie]] [[:category:sneukelienge|sneukelienge]], [[kloaispeird]]en, [[pikke-nikke]]n, [[marseping]], [[chokla]], [[mandarientje]]s e [[speelgoed]]. E dag idder komt ’n ôok nOa [[Olland]].

Sintekloai ku je verkenn an ze langn witt'n board, ze rôo klêed, ze mieter (zien oed) e ze staf. E riedt up e wit peird over de doak'n. En ed ôok e grôot'n boek woarin da olles stoat wuk dan de kiendjes vroagn. E hêeln oop zworte piet'n elp'n nem mè ze werk en droagn de zakk'n me speelgoed en sneukelienge.
<p>
==Et oentstoan van Sinterkloai==
Sintekloai is en istoriese figure. Zijn echte noame is Nicolaas van Myra (°[[270]] – [[6 december]] [[345]] of [[352]]). [[Myra]] ligt nu in [[Turkije]], dus zin der die zeggn da Sintekloai eigentlik ne Turk es.  Die vergeliekinge goat ni ip, want de udige Turk'n zin afstammeliengn va de Seldjoek'n die Turkije zin binngevaln in de [[11e eeuw]] en de westerliengn doare (Oost-Romeinn en Griek'n) die davôorn in Turkije zoat'n èn verjoagd.
<p>
De Turken (Seldsjoek'n) stonden in 1087 up’t punt vo Myra, da up da moment un onderdêel was van ’t Byzantiense riek, te veroveren.  In ’t kristelieke Westen ontstond er groate consternoAsie dat ’t gebêenderte van Sinterkloai in d’anden van d’ongelovigen gink vollen.  Zêemannen ût de Zûd-Italioanse stad Bari voarden in ’t geheim no Myra, grOavden Sinterklooi up en erbgrOavden em in under stad vo der un groate kathedrOale boven te bouwen woada Sinterkloai nog oltid anbeden wordt.
<p>
Bari was van 1503 toe un stik van de 18st’ èeuwe van de Spanjoarden.  Vando dat ‘er gezeid wordt da tie ut Spanje komt mè zun stôombôot.
==Woarom ist ie zo populair ?==
Der zien un oantal legenden rond em bekend die verkloaren woarom dat’ie zo populair is:
<p>
*Je ielt drie meistjes ût de prostitusie deur un poar nachten achter mekoar goudstikken deur under venster te smieten zodoanig dan ze un brûdschat aan vo te kunnen trouwen.
*Je brocht drie kiendjes were toet leven achter dan ze geslacht woaren en ol in de pekel gedroaid deur un stoete erbergier.
*Deur ne kê goed zun gedacht te zeggen tegen de wiend stildet ie un geweldigen storm bist da tie up weg was no ’t Illig Land, woadeur dat ie kost vôrkommen da den bôot me man en mûs vergoenk.

<p>
Zun populariteit kunnen me zien an wo dat ie ollemolle den beschermer van is:
<p>
J’is de patroonilligen van Ieper en Dinant, van d’ advocoaten,  de notoariessen, zêemannen, woafelbakkers, apothekers, koekebakkers, specerieandeloars, voerlied'n, kolendroagers, coiffeurs, van de Brugse pastei- en broodbakkers en van de mutualiteiten..  
<p>
==Sinterkloai en 't Kestmannetje==
De Ollanders, die Sintekloai ôok kenn, èn da gebruuk meegepakt noa [[Amerika]] toen da New York nog e Nederlandse kolonie wos. Zinne noame es loater verbasterd gewist na ''Santa Claus'' die ols [[kerstman]] in de 20e êeuw were den grôoten plas es overgestook'n en de latste joaren hêelsan ma populairder komt.  In Belgje en Olland es Sintekloai dus eigentlik in concurrentie met zin eign.
<p>
==Sinte-Moarten==
In de [[Westoek]] zien der vele gemêent'n woa da Sintekloai nie komt. Doa viern ze [[Sinte-Moarten]].

{{commons|Sinterklaas}}

[[Categorie:Illige]]

[[ca:Sinterklaas]]
[[en:Sinterklaas]]
[[fr:Nicolas de Myre]]
[[lb:Kleeschen]]
[[nl:Sinterklaas]]
