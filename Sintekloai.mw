[[Ofbeeldienge:Sinterklaas-zittend.JPG|thumb|Sintekloai]]
'''Sinte(r)klaai''', '''Sinte(r)kloai''', '''Sinterkloas''', '''Sent-Nikloai''' is nen [[illige]]n die zyn noamdag et op [[6 december]]. Op dien dag krygn de froaie kiendjes in [[België]] [[:category:sneukelienge|sneukelienge]], [[kloaispeird]]n, [[pikke-nikke]]n, [[marseping]], [[chokla]], [[mandaryntje]]s e [[speelgoed]]. E dag idder komt ’n ôok noar [[Olland]].

Sintekloai kun je verkenn an z'n langn wittn board, ze rôo klêed, z'n myter (zyn oed) en ze staf. E rydt up e wit peird over de doakn. En èt ôok e grôotn boek woarin da olles stoat wuk dan de kiendjes vroagn. E hêeln oop zworte pietn elpn nem mè ze werk en droagn de zakkn mè speelgoed en sneukelienge. J'is veelal gespeeld deur nen opa van ne klêenn.
<p>
==Et oentstoan van Sinterkloai==
Sintekloai is 'n istorische figure. Zyn echte noame is Nicolaas van Myra (°[[270]] – [[6 december]] [[345]] of [[352]]). [[Myra]] ligt in 't teegnwôordige [[Turkeye]]. Ne was doa bisschop.
<p>
De Turken (Seldsjoekn) stondn in 1087 up’t punt vo Myra, da up da moment 'n onderdêel was van ’t Byzantynse ryk, te veroveren.  In ’t christelikke Westn ontstoend er grôte consternoatie dat ’t gebêenderte van Sinterkloai in d’andn van d’oengelovigen gink vollen.  Zêemann uut de Zuud-Italioanse stad Bari voardn in ’t geheim no Myra, groafdn Sinterkloai up en erbegroafdn em in under stad vo der 'n grôte kathedroale boven te bouwen woa da Sinterkloai nog oltyd anbeedn wordt.
<p>
Bari was van 1503 toe 'n stik van de 18st’ êeuwe van de Spanjoardn. Vandoa dat er gezeid wordt dat ie uut Spanje komt mè z'n stôombôot.

==Woarom ist ie zo populair ?==
Der zyn 'n oantal [[legende (vertellienge)|legendn]] rond em bekend die verkloaren vowuk dat ie zo populair is:
<p>
*Je ield drie meistjes uut de prostitusie deur un poar nachten achter mekoar goudstikk'n deur under venster te smietn zodoanig dan ze un bruudschat aan vo te kunn'n trouwn.
*Je brocht drie kiendjes were toet leven achter dan ze geslacht woaren en ol in de pekel gedroaid deur un stoete erbergier.
*Deur ne kê goed zun gedacht te zeggen tegen de wiend stildet ie un geweldigen storm bist da tie up weg was no ’t Illig Land, woadeur dat ie kost vôorkomm'n da den bôot me man en muus vergoenk.

<p>
Zun populariteit kunnen me zyn an wo dat ie ollemolle den beschermer van is:
<p>
J’is de patroonilligen van [[Yper]] en Dinant, van d’advocoaten,  de notoariessen, zêemannen, woafelbakkers, apothekers, koekebakkers, specerieandeloars, voerlied'n, kolendroagers, coiffeurs, van de Brugse pastei- en broodbakkers en van de mutualiteiten. 
<p>

==Sinterkloai en 't Kestmannetje==
De Ollanders, die Sintekloai ôok kenn, èn da gebruuk meegepakt noa [[Amerika]] toen da New York nog e Nederlandse kolonie wos. Zinne noame es loater verbasterd gewist na ''Santa Claus'' die ols [[kerstman]] in de 20e êeuw were den grôten plas es overgestook'n en de latste joaren hêelsan ma populairder komt.  In Belgje en Olland es Sintekloai dus eigentlik in concurrentie met zyn eign.
<p>
==Sinte-Moarten==
In de [[Westoek]] zyn der vele gemêentn woa da Sintekloai nie komt. Doa viern ze [[Sinte-Moarten]].

{{commons|Sinterklaas}}

[[Categorie:Illige]]

[[ca:Sinterklaas]]
[[en:Sinterklaas]]
[[fr:Nicolas de Myre]]
[[lb:Kleeschen]]
[[nl:Sinterklaas]]
