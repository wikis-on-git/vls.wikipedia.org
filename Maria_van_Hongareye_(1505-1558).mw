{{Dynastie|
| ploatje = [[Ofbeeldienge: HabsburgMaria.jpg|thumb|Maria van Ongareye]]
| noame = Maria van Ongareye
| leevn =  [[1505]] – [[1558]]
| functie1 =Keuniginne van Ongareye en Boheemn
| periode1 = 1522-1526
| vôorganger1 = Anna van Foix
| ipvolger1 = Anna van Boheemn
| functie2 = Landvoogdesse van de Nederlandn
| periode2 = [[1530]] – [[1555]]
| vôorganger2 = [[Margaretha van Oostnryk (1480-1530)|Margaretha van Oostnryk]]
| ipvolger2 =Emanuel Filibert van Savoye 
| voader = [[Filips I van Kastilië|Filips de Schone]]
| moeder = [[Johanna van Kastilië]]
}}
'''Maria van Ongareye''' ([[Brussel]], [[18 september]] [[1505]] – [[Cigalos]], [[18 oktober]] [[1558]]) was ‘n dochter van [[Filips I van Kastilië|Filips de Schone]] en [[Johanna van Kastilië]]. Eur grôotouders langs moeders kant woarn [[Isabella van Kastilië]] en [[Ferdinand II van Aragon]]. Eur grôotouders langs voaders kant [[Maria van Bourgondië]] en [[Maximiliaan I]] 
==Eur jounk leevn==
Maria is geboorn in [[Brussel]]. Tegoare met eur broere, [[Karel V van et Illige Roomsche Ryk|keizer Karel V]], en eur zusters [[Eleonora van Habsburg|Eleonora]] en [[Isabella van Habsburg|Isabella]] is z’ipgebrocht in [[Mecheln]] deur eur tante [[Margaretha van Oostnryk (1480-1530)|Margaretha van Oostnryk]], landvoogdesse van de [[Nederlandn]].
Nog vor eur eeste verjoardag beloofdeg eur grôotvoader [[Maximiliaan I]] eur an  [[Wladislaus II van Ongareye|Wladislaus II]],  de keunink  van [[Ongareye]] en [[Boheemn]] en z’n vierde vrouwe [[Anna van Foix]] , vo de vrouwe te wordn van under zeune die ton nog nie geboorn was. D’n eestn juli [[1506]] is eur toekomstign vint, de loateren keunink [[Lodewijk II van Ongareye]] geboorn. De trouwfeeste,  d’n tweeëntwintigstn juli [[1515]] in de [[Stephansdom]] in [[Weenn]] was ‘n dubbeln plechtigeid (de ''Wiener Doppelhochzeit''), want eur oudere broere [[Ferdinand I van et Illige Roomsche Ryk|Ferdinand]] wierd ook uutg’uwelikt an Lodewyks oudere zuster [[Anna van Boheemn|Anna]]. Maximiliaan was platsvervanger vo zijn klêenzeune Ferdinand, die zelve nie anwezig was.

Van tonne voors wierd Maria in [[Innsbruck]] voorbereid ip eur rolle ols keuniginne  van Ongareye. In ‘t vôorjaar van [[1521]] voarde ze mè d‘n boot van [[Linz]] no Weenn en ton no  [[Boeda]].  Lodewyk was doa vo  de dreiginge van de Turkn van ‘t  [[Ottomoansche Ryk]]. In [[1522]] was under officieeln trouw. Vier joar loater sneuvelde Lodewyk an z’n twintig joar binst de gevechtn teegn [[Süleyman I]] in de [[Slag by Mohács]], (29 augustus 1526). Maria wierd ton regente in Ongareye tou an de kroninge van de nieuwn keunink, eur broere Ferdinand. Z’is nie mêer ertrouwd.

==Landvoogdesse van de Nederlandn==
Achter d’n dood van eur tante [[Margaretha van Oostnryk (1480-1530)|Margaretha van Oostnryk]] in 1530, wierd Maria door eur broere [[Karel V]] angesteld ols landvoogdesse van de Nederlandn. 

In 1542 liet ze in ‘t zuudn van de provincie Naamn, ‘n versterkte stad anleggn die noar eur vernoemd is: Mariembourg. En in de Enegouwse stad [[Binche]] liet ze ’n paleis bouwn woa da ze vele verbleef.

D’n vuufentwintigstn oktober [[1555]]  gaf z’eur besteursfunctie over de Nederlandn ip, tegoare mè ’t oftreedn van eur broere Karel V. Mo z’ielp nog ’n joar mee mè [[Filips II van Spanje]] die van 1555 Heer der Nederlandn was en mè [[Emanuel Filibert van Savoye]] , eur ipvolger ols landvoogd van de Nederlandn.
==Spanje==
D’n viftienstn  september [[1556]] vertrok ze tegoare met eur broere Karel en eur zuster Eleonora no [[Spanje]]. Achter  d’n  dood van Eleonora in februari [[1558]] en loater ’t zelfste joar d’n eenentwintigstn september van Karel,  is Maria styf ziek gewordn en d’n achttienstn oktober van ’t zelfste joar is ze gestorvn in Cigalos.

 [[Categorie:Habsburg]]
[[cs:Marie Habsburská]]
[[de:Maria von Österreich]]
[[en:Mary of Habsburg]]
[[es:María de Hungría]]
[[et:Austria Maria]]
[[hu:Habsburg Mária]]
[[it:Maria d'Asburgo (1505-1558)]]
[[ja:マリア・フォン・エスターライヒ]]
[[nl:Maria van Hongarije (1505-1558)]]
[[no:Maria av Østerrike]]
[[pl:Maria Habsburżanka (1505-1558)]]
[[pt:Maria de Habsburgo]]
[[sr:Марија од Угарске]]
