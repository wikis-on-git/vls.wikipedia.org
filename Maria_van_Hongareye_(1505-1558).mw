{{Dynastie|
| ploatje = [[Ofbeeldienge: HabsburgMaria.jpg|thumb|Maria van Ongareye]]
| noame = Maria van Ongareye
| leevn =  [[1505]] – [[1558]]
| functie1 =Keuniginne van Ongareye en Boheemn
| periode1 = 1522-1526
| vôorganger1 = Anna van Foix
| ipvolger1 = Anna van Boheemn
| functie2 = Landvoogdesse van de Nederlandn
| periode2 = [[1530]] – [[1555]]
| vôorganger2 = [[Margaretha van Oostnryk (1480-1530)|Margaretha van Oostnryk]]
| ipvolger2 =[[Emanuel Filibert van Savoye]] 
| voader = [[Filips I van Kastilië|Filips den Schoonn]]
| moeder = [[Johanna van Kastilië]]
}}
'''Maria van Ongareye''' ([[Brussel]], [[18 september]] [[1505]] – [[Cigalos]], [[18 oktober]] [[1558]]) was ‘n dochter van [[Filips I van Kastilië|Filips den Schoonn]] en [[Johanna van Kastilië]]. Eur grôotouders langs moeders kant woarn [[Isabella I van Kastilië]] en [[Ferdinand II van Aragon]]. Eur grôotouders langs voaders kant [[Maria van Bourgondië]] en [[Maximiliaan I]].
 
==Eur jounk leevn==
Maria is geboorn in [[Brussel]]. Tegoare met eur broere, [[Karel V van et Illig Roomsche Ryk|keizer Karel V]], en eur zusters [[Eleonora van Habsburg|Eleonora]] en [[Isabella van Habsburg|Isabella]] is z’ipgebrocht in [[Mecheln]] deur eur tante [[Margaretha van Oostnryk (1480-1530)|Margaretha van Oostnryk]], landvoogdesse van de [[Nederlandn]].
Nog vor eur eeste verjoardag beloofdeg eur grôotvoader [[Maximiliaan I]] eur an [[Wladislaus II van Ongareye|Wladislaus II]], de keunink  van Ongareye en Boheemn en z’n vierde vrouwe [[Anna van Foix]], vo de vrouwe te wordn van under zeune die ton nog nie geboorn was. D’n eestn juli [[1506]] is eur toekomstign vint, de loateren keunink [[Lodewyk II van Ongareye]] geboorn. 

D’n tweeëntwintigstn juli 1515 wast er 'n dubbele trouwfeeste in de Stephansdom in [[Weenn]]: vor eur mè Lodewyk en ook vor eur oudere broere [[Ferdinand I van et Illig Roomsche Ryk|Ferdinand]] mè Lodewyks oudere zuster [[Anna van Boheemn]]. Maximiliaan was platsvervanger vo zijn klêenzeune Ferdinand, die zelve nie anwezig was.

Van tonne voors wierd Maria in Innsbruck voorbereid ip eur rolle ols keuniginne  van Ongareye. In ‘t vôorjaar van 1521 voarde ze mè d‘n boot van Linz no Weenn en ton no Boeda.  Lodewyk was doa vo  de dreiginge van de Turkn van ‘t  [[Ottomoansche Ryk]]. 

In 1522 was under officieeln trouw. Vier joar loater sneuvelde Lodewyk an z’n twintig joar binst de gevechtn teegn Süleyman I in de Slag by Mohács, (29 augustus 1526). Maria wierd ton regente in Ongareye tou an de kroninge van de nieuwn keunink, eur broere Ferdinand. 

Z’is loater nie mêer ertrouwd.

==Landvoogdesse van de Nederlandn==
Achter d’n dood van eur tante [[Margaretha van Oostnryk (1480-1530)|Margaretha van Oostnryk]] in 1530, wierd Maria deur eur broere [[Karel V van et Illig Roomsche Ryk|Karel V]] angesteld ols [[Landvoogdn van de Habsburgsche Nederlandn|landvoogdesse]] van de Nederlandn. 

In 1542 liet ze in ‘t zuudn van de provincie Naamn, ‘n versterkte stad anleggn die noar eur vernoemd is: Mariembourg. En in de Enegouwse stad [[Binche]] liet ze ’n paleis bouwn woa da ze vele verbleef.

D’n vuufentwintigstn oktober [[1555]]  gaf z’eur besteursfunctie over de Nederlandn ip, tegoare mè ’t oftreedn van eur broere Karel V. Mo z’ielp nog ’n joar mee mè [[Filips II van Spanje]] die van 1555 Heer der Nederlandn was en mè [[Emanuel Filibert van Savoye]], eur ipvolger ols landvoogd van de Nederlandn.

==Spanje==
D’n viftienstn  september 1556 vertrok ze tegoare met eur broere Karel en eur zuster Eleonora no [[Spanje]]. Achter  d’n  dood van Eleonora in februari [[1558]] en loater ’t zelfste joar d’n eenentwintigstn september van Karel, is Maria styf ziek gewordn en d’n achttienstn oktober van ’t zelfste joar is ze gestorvn in Cigalos.

[[Categorie:Habsburg]]
[[Categorie:Landvoogd]]

[[cs:Marie Habsburská]]
[[de:Maria von Ungarn (Statthalterin der Niederlande)]]
[[en:Mary of Austria (1505–1558)]]
[[es:María de Austria (1505-1558)]]
[[et:Austria Maria]]
[[fr:Marie de Hongrie (1505-1558)]]
[[hu:Habsburg Mária]]
[[it:Maria d'Asburgo (1505-1558)]]
[[ja:マリア・フォン・エスターライヒ]]
[[nl:Maria van Hongarije (1505-1558)]]
[[no:Maria av Østerrike]]
[[pl:Maria Habsburżanka (1505-1558)]]
[[pt:Maria de Habsburgo]]
[[ru:Мария Австрийская]]
[[sr:Марија од Угарске]]
