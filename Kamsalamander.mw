{{Taxobox
|naam=Kamsalamander
|afbeelding=TriturusCristatus.jpg
|afbeeldingtekst=Nen mannelikn kamsalamander
|rijk=[[Animalia]] (Bêestn)
|stam=[[Chordata]] (Chordata)
|klasse=[[Amphibia]] (Amfibieën)
|orde=[[Salamanders|Caudata]] (Salamanders)
|ounderorde=[[Salamandroidea]]
|familie=[[Salamandridae]] (Echte salamanders)
|geslacht=''[[Triturus]]''
|w-naam=''Triturus cristatus''
|auteur=[[Joseph Nicolai Laurenti|Laurenti]]
|datum=1768
}}
De '''Kamsalamander''' (''Triturus cristatus'') es een sôorte [[salamander]].

==Uutzicht==
De kamsalamander keun je erkennen an't feit da't ie grôot en dounker es me spikkels ip zyn zykantn. Zyne buuk es geel tot oranjerôod me zwarte plekkn. De kele es dounker, moar mè gryze en witte spikkels. 't Es de grôotste salamander van de streke, de vrouwkes keun tot 17cm grôot koomn, de mannekes tot 14cm. 

In de poariengstyd ein de mannekes ne grôte scherpe rugkam die dudelik geschêed es van de steirtkam. Ip de steirt zie je ton ôok een zilverkleurige strepe. De vrouwkes ein een oundiepe groeve ip de rugge.

==Leevnscyclus==
De cyclus begunt loater dan by andre salamanders. Vrouwkes leggn 200 tot 300 eiers in [[juni]], woaruut da er van eind juni tot olf [[september]] larvn koomn. De larve kan tot 8cm lang koomn en es te erkenn an de dunne têenn. Ze oundergoan [[metamorfose]] in [[ogustus]]-september.

==Verspreidienge==
Ge keunt de kamsalamander in hêel [[België]] vindn. An de kust zit ie overol, moar vôorol in de duunn an de Westkust. In een tellienge in [[2004]] bleek ie verdweenn te zyn uitgenoomn in de [[Westoek]]. In het Zuud-Westn va [[West-Vloandern]] keun je em ôok vindn. 

==Leevnswyze==
De kamsalamander komt vôorn in streekn me oagn, outwalln, knotbôomn, rietkroagn en vochtige bossn. Natuurlik moet er oltyd woater in 't geburte zyn. 

==Externe koppelienge==
*[http://www.hylawerkgroep.be/index.php?id=87 De kamsalamander ip Hyla]

[[Categorie: Salamander]]

[[be:Трытон грабеньчаты]]
[[da:Stor vandsalamander]]
[[de:Nördlicher Kammmolch]]
[[en:Great Crested Newt]]
[[es:Triturus cristatus]]
[[et:Harivesilik]]
[[fi:Rupilisko]]
[[fr:Triton crêté]]
[[hu:Tarajos gőte]]
[[it:Triturus cristatus]]
[[lt:Skiauterėtasis tritonas]]
[[nl:Kamsalamander]]
[[nn:Stor salamander]]
[[no:Stor salamander]]
[[pl:Traszka grzebieniasta]]
[[pt:Tritão-de-crista]]
[[ru:Гребенчатый тритон]]
[[sk:Mlok hrebenatý]]
[[sv:Större vattensalamander]]
[[tr:Pürtüklü semender]]
