[[Ofbeeldienge:ButtonAccordeon.jpg|thumb|200px|En 120-bas Bugari Armando Knopaccordeong]]
Nen [[accordeong]] is e [[muziekinstrument]] van de zelste familie lik de [[trekzak]], [[mondmuzik]], [[harmonium]], [[concertina]] en [[bandoneon]]. In de volksmond zeggn ze ôok wel ekêe ''piano des pauvres'' teegn of verkêerdeluk ''trekzak''.
Nen accordeong bestoat ut twêe kasn die mi makoar verbondn zin via e boge. In de kasn zitn der ploatn mi tongsjes up. Up de reksche kasse stoan der knoopn of toetsn. D'êene soorte is e knopaccordeong, d'andere ne toetsaccordeong. Up de linksche kasse stoan der ossan knoopn.

Oe je e knoop of e toetse induwt bloas je lucht nor e specifieke tonge. Ol de reksche kant zitn de melodienootn, ol de lingsche kant zitn de basnootn. De noame accordeong komt van 't feit daj ol de baskant deur êen knoop in te duwn e hêel akkoord ku speeln deur e finne mekaniek va knoptjes en stangetjes.

===Registers===
Registers zorgn vo de klank van nen accordeong. E register bestoat ut êen of mêer tongn. De tongn wordn ingedêeld lik de pupn bie en orgel. G'et 4 voeters, 8 voeters en de lêegste zin 16 voeters. Oej e bepoalde note speelt bepoalt et register oevele tongn dan der goan triln. 't Simpelste is ot er mor êen tonge trilt, mor der zin registers die tot 5 tongn kun loatn triln. Da bestoat ton mêestol 3 kêers de note zelve (8 voeter), êene kêe de note en octaaf ôoger(4 voeter) en êene kêe en octaaf lêeger(16 voeter). Ot er twêe (of drie) kêers dezelste note gespeeld wordt, tonne is da mêestol êene kêe juste, êene kêe e kljin bitje lêeger en êene kêe e klêen bitje ôoger. Ton krig je e zwevend effect. De Fransche en Dutsche accordeongs en dikkers mêer zwevinge dan de Italioansche.

===Sôortn===
G'et enorm vele verschillige sôortn accordeongs, afhankelijk van ot mi knoptjes is of mi toetsn, oevele reekn knoptjes daj et, oevele toetsn daj et, oevele registers daj et. Afhankelijk van 't genre daj wilt speeln, goaj en ander type accordeong gebrukn.

===De West-Vlamsn accordeong===
In West-Vloandern stond der vroeger en accordeongfabrieke in [[Lichtervelde]]. D'accordeongs die doa gemakt zyn, wierdn ton ôok Lichtervelders genoemd. Felix Callewaert (1862-1918) at en orlogewinkel in [[Zwevezêle]] woadatn tôpe mi zyn broere Eugène ôok begun wos mi accordeongs moakn. In 1890 zyn ze veruusd no Lichtervelde. De fabrieke stond up den ouk van de Stoasjestroate en de Beverenstroate. Achter den oorloge zette zyn zeune [[Eugène Callewaert]] de productie van den accordeong vôort. De Lichtervelder kwom zô populair dat 'n zels utgevoerd wier no [[Canada]] en de [[Verênigde Stoaten van Amerika]]. Beist den oorloge wierd in Duutsland in 1944 zyn oofd ofgekapt, en da wos't ende van de Lichtervelder.

===Accordeongverêenegingn in West-Vloandern===
*[http://www.wvao.be 't West-Vlams accordeongorkest]
*[http://www.accomusicband.be Accomusicband - de Petra's]

[[Categorie:Muziekinstrument]]

[[ar:أكورديون]]
[[br:Bouest an diaoul]]
[[bs:Harmonika]]
[[ca:Acordió]]
[[cs:Akordeon]]
[[da:Harmonika]]
[[de:Akkordeon]]
[[en:Accordion]]
[[eo:Akordiono]]
[[es:Acordeón]]
[[fi:Harmonikka]]
[[fr:Accordéon]]
[[gl:Acordeón]]
[[he:אקורדיון]]
[[hr:Harmonika]]
[[hu:Harmonika]]
[[ia:Accordion]]
[[it:Fisarmonica]]
[[ja:アコーディオン]]
[[kk:Аккордеон]]
[[la:Harmonica diductilis]]
[[lt:Akordeonas]]
[[nl:Accordeon]]
[[nn:Trekkspel]]
[[no:Trekkspill]]
[[pl:Akordeon]]
[[pt:Acordeão]]
[[qu:Yatana takiy phukulli]]
[[ro:Acordeon]]
[[ru:Аккордеон]]
[[scn:Fisarmònica]]
[[simple:Accordion]]
[[sl:Harmonika]]
[[sv:Dragspel]]
[[tr:Akordiyon]]
[[uk:Акордеон]]
[[zh:手风琴]]
