{{Taxobox
|naam=Groene puut
|afbeelding=RanaRidibundaFemale.jpg
|afbeeldingtekst=Groene puut (Rana ridibunda)
|rijk=[[Bêesten (ryk)|Animalia]] (Bêestn)
|stam=[[Chordata]] (Chordabêestn)
|klasse=[[Amfibieën|Amphibia]] (Amfibieën)
|orde=[[Kikvorsachtigen|Anura]] (Puutn en paddn)
|ounderorde=[[Neobatrachia]]
|familie=[[Echte kikkers|Ranidae]]
|w-naam=''Pelophylax''
|auteur=[[Leopold Fitzinger|Fitzinger]] 
|datum=1843
}}
'''Groene puutn''' zyn e sôorte va [[puut|puutn]] die in hêel [[Europa]] vôornkomn en oek [[West-Vloandern]]. 't Zyn der wel nie zovele lik van 'n [[brune puut]]n. 

De noame groen puut is eigentlik e verzoamelnoame van twêe sôortn puutn en de bastoardn die uut de twêe vorskomn. Beisn 'n latstn [[Ystyd]] zyn de twêe sôortn die ier leevn ountstoan ('n grôotn groen puut (toet 17 cm, AN meerkikker) en 'n klêen groen puut (toet [[7 (getal)|zeevn]] cm, AN poelkikker)), mo ze zyn genetisch zoedoanig gelykig ebleevn, dan ze achter 'n Ystyd nog kusn poarn. 'n Bastoard noemn ze oek wel middelstn groen puut of eetboarn groenn puut en dien is zevve oek vruchtboar. 

==Uutzicht==
E groene puut is mêestol [[groen|groene]], mor vou nem te verkenn van e bruun, moe je kykn achter nunder oogn: atter er [[bruun]]-[[zwort]]e plekke is, is 't e bruunn, aars nie. Up nundern rik en ze mêestol e lichtgroene striepe.

==Leevnswyze==
Groene puutn leevn mêestol in 'n omtrek van woater (mêestol me vele groenigeid in en round), 'n grôotn nog mêer of 'n klêenn. Ze joagn doa up olle sôortn fernient, [[slekke|slekkn]] en wormes. De groddere bêestn duvn oek wel e ki [[muus|muuzn]], visschn of aar amfiebieën kokkeduunn.  

'n Klêen puut overwientert mêestol up 't land, 'n grôotn up de ground van e pit.

===Vôortplantienge===
Groene puutn leggn under eiers redelik loate (in meie). De dikkoptjes zyn groene en bruun van kleur. Mêestol veraarn ze in puutn teegn [[ogustus|oest]].

[[Category: Puut]]

[[en:Pelophylax]]
[[nl:Groene kikkers]]
