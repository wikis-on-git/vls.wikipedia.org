'''Groene puud'n''' zyn e sôorte va [[puut|puud'n]] die in hêel [[Europa]] vôornkomn en oek [[West-Vloandern]]. 't Zyn der wel nie zovele lyk van [[bruun puut|bruun]]. 

De noame groen puut is eigentlik e verzoamelnoame van 2 sôort'n puudn en de bastoard'n die uut de 2 vorskomn. Beisn 'n latstn [[Ystyd]] zyn de twêe sôortn die ier leevn oentstoan ('n grôotn groen puut (toet 17 cm, AN meerkikker) en 'n klêen groen puut (toet 7 cm, AN poelkikker)), mo ze zyn geneties zoedoanig gelykig ebleevn, danze achter 'n Ystyd nog kusn poarn. 'n Bastoard noemze oek wel middelstn groen puut of eetboarn groen puut en dien is zevve oek vruchtboar. 

==Uutzicht==
E groen puut is mêestol [[groen|groene]], mor om nem te verkenn van e bruun, moe je kykn achter nunder oog'n: atter er [[bruun]]-[[zwort]]e plekke is, is't e bruun, aars nie. Up nunder rik enze mêestol e lichtgroene striepe.

==Leevnswyze==
Groene puud'n leev'n mêestol in omtrek van woater (mêestol me vele groenigeid in en roend), 'n grôotn nog mêer of 'n klêen. Ze joagn doa up olle sôortn fernient, [[slekke|slekkn]] en wormes. De groddere bêestn duvn oek wel eki [[muus|muuzn]], visschn of aar amfiebiejn kokkeduun.  

'n Klêen puut overwientert mêestol up't land, 'n grôotn up de groend van e pit.

===Vôortplantienge===
Groene puudn leggn nunder eiers redelik loate (in meie). De dikkoptjes zyn groen en bruun ekleurd. Mêestol veraarn ze in puudn teegn [[ogustus|oest]].

[[Category: Beestn]]
