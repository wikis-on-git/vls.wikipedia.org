'''Deisel''' (Nederlands: ''Dadizele'') es e dêelgemêente va [[Môoslee]]. 't Weun oungeveer drieduusdnouf minsn.

D'er es ol 'n êeste vermeldinge in de 9e êeuwe oe Deisel ofankelik wos van de St-Pietersabdye van Elnon. In de 12e êeuwe zou 't er ôok ol zeekre 'n kapelle of kerke gewist èn, die ofounk van 't bisdom Doornik.

== Attrakties ==

*[[Dadipark]]: grôot speelpling, nu wel toe. 't Es sproake van da 't ôoit were zout oopn goan. 
* Basilieke, Oeze-Lieve-Vrouwe van Deisel, woadeure da Deisel styf gekend is als bedevoartplekke, surtout in de meimoand. De verêringe van Maria zoud ol in de 14e êeuwe begun zyn. Mêesterwerk van den Iengelsen arsjitekt [[Welby Pugin]]. Den êeste stêen es geleid in septembre [[1859]] en de kerke es ingewyd in [[1880]]. In [[1882]] krygt de kerke de rang van basilieke van paus Leo XIII. Onder 't altoar ligt er 'n krypte vo 't proalgraf van [[Ridder Jan van Dadizele]]. 
* Spoanse kapelle, langs de boane van Deisel noa [[Beseloare]]. 'n Achtoekig gebouw uut den tyd van de Spanjoarden (1633-1718).
* [['t Torreke]], gemêentelik park, met 't bêeld van de Pompeschitter.
* [['t Rosarium]], park neffest de basilieke met 'n grôte openluchtkapelle. In 't park es 't er 'n wandelpad met 15 taferêeln van de "Mysteries van de Rozenkrans". Tussen de bôomn stoan d'er beeldouwwerken van Godfried Theunynck. 't Altoar en de lezenoare zyn ôok van em.
* [[Mariënstede]], 't domein van 't vroeger kastêel van Ridder Jan. Nu zit er ier 'n ofdêlinge van [[Dominiek Savio]] van [[Gits]].
* [[Floralux]]: in hêel [[West-Vloandern]] én verre doarbuutn gekende bloemn- & plantnzoake. Surtout de Fransche koomn ier vele, omda de planten in [[Vrankryk]] bêestig diere zyn en Vrankryk moa en poar kilomeitrs vôder ligt.

==Externe koppelienge==
* [http://www.dadizele.be/ Website van de gemêente]
* [http://www.dadingisila.be Heemkundige kring van Deisel]
[[Categorie: Môoslee]]
[[Categorie: Plekke in West-Vloandern]]

[[nl:Dadizele]]
