'''Vrankriek''' is een [[Europa|Europees]] land te zuud'n van [[Belgie]]. In 't westen van Vrankrik legt de Atlantische Oceoan, in 't zuudn legt [[Spanje]] en de [[Middellansche Zjee]]. In 't zudoès'n legt [[Itoalje|Italie]]. In 't oèsten grest Vrankrik oek nog an [[Zwitserland]], [[Duutsland]] en [[Luxemburg]].
<p>De hoofdstad van Vrankrik is [[Paris]]. De nationaaln fièstdag is 14 juli (Quatorze Juillet).

==Geografie==
Noèrd-Vrankriekis plat, gelik in Vloandern. Bergen vind je hoofdzoakelik op 3 plekken: de Pyreneejn (op de grêze mè Spanje). 't Centroal Massief, in zud-centroal Vrankrik (streke van Auvergne en [[Lyon]]). Oender de Rhône leggn d'Alp'n.

Vrankrik legt in 't wesn an de Noèrdzije en de Atlantische Oceoan. In 't zud'n an de Middelâsje Zije.

==Geschiedenisse==
* Vrankrik, lik of da 't nu bestoat, komt grosso modo overièn mè ’t Gallië va de Kelt’n ten tiede van Julius Caesar. De noame komt van de Frank’n, een Germâs vo’k da doa kwam weun. 
* Achter de Romein wos ‘t land verdièld in 1001 stiksjes. Ieder dièltje ad e boas (liènheer’n) die ’t zwoare werk overliet a ze vazall’n (ofmeiers). 

===De Merovingers e Karolingers===
Clovis I, e Merovinger, koste e masse va die stiksjes tope breng’n in 1 keuninkriek (a peu prè roend 500 achter Christus). Dat is ‘t echte begun van Vrankrik. Achter Clovis kommn de ofmeiers an de macht. Dat is de dynastie van de Karolingers. De bekendstn wos Koarel de Groètn.
Oender nem floreert Vrankrik. E makt Vrankrik intern sterker, en e verovert nog stikkn land op Dutsland en Italie. De [[paus]] benoemt Koarel de Groètn toet keizer in 800. A Koarel de Groètn doèd goat, goa Vrankriek over na ze zeune. Moar atn dien op zien toer sterft, wordt verdièld oender zijn ergenoamn. In die periode ontstoat oek 't [[Groafschap Vloandern]].

===De Middeleeuwn===
De Vikiengn (roend 850) kwaamn e groèt stik va Vrankriek plundern; loater va tied noemnde ze dat Normandie. Achter de Karolingers kwaamn de families Valois e Bourbon an de macht. Dedie trouwnde goed en azo kostn ze Vrankriek e bètje mè e kè grodder moakn. 
In deze periode begunt oek de ruuzje mè Iengeland die goat endigen in de '''Oenderdjoarige Oèrlog''' (va 1337 toet 1453). Die Oèrlog is voerol gekend deur Jeanne d'Arc. Zie zorgt d'r voèrn da de Fransche, die d'r slècht voèrn stoendn, were kun win van de Iengelsche.

===De Renaissance===
De macht van de keuningn komt grodder en grodder. 't Kom toet een oogtepunt mè Lodewijk (Louis) XIV, e ze fantastisch kastièl in Versailles, bie [[Paris]]. Frankrijk breidt ossan mièr uut, oek overzieje. Moar op e moment kom et volk, gesteund deur de burgerie die mièr macht wilt, in opstand...
===De Revolusje en Napoleon===
De Fransche Revolusje is begun. Sleuteldoatum: '''14 juli 1789''', mè de bestormieng van de Bastille (e stoatsgevang). Lodewijk XVI komt op de guillotine, e tope mè nem vele eedeln. Vrankriek is vanaf nu nie langer e keunienkriek, moar e republiek. Roend 1800 komt er olmetekè were e sterke figure opzettn: Napoleon Bonaparte. E kroènt ze zelven zelfs toet keizer. Oender nem begunt Vrankrik Europa te verovern. Oek [[Vloandern]] komt oender Frans gezag. Napoleon komt te gulzig en ie attakeert Rusland. Dat is 't begun van 't ende. Op 1815 wordt ie in Waterloo definitief versloagn deur e coalisje van Europese landn.

===De 2 weireldoorlogen===
Vrankriek komt nog 1 kèr e Keizerriek (oender Napoleon III), moar bluuft voe de rèste, n toet de dag va vandoage, e republiek. In de 2 weireldoorlogen kiest Vrankriek ossan partie tegen [[Duutsland]], op één klièn pleksje na, in de Twède Weireldoorlog: Vichy kiest, oender leiding van generoal Pétain, de kant van Duutsland.

===Nog ossan e weireldmacht?===
Vrankriek verliest, mè 't begun van de dekolonialisering, groète stikkn van ze territorium. Zelfs De Gaulle kostte ni verhindern da ze in 1954 Indo-China verloèrn. Heden ten doage is Vrankriek nog ossan stief belangriek. Z'hen bievoèrbeeld nog ossan e permanente plekke in de Veiligheidsroad van de Verenigde Naties. En ze zien oek e nucleaire macht. Moa 't is duudeliek da 't gèn machtsblok ne mè is lik in vroegern tiedn.

==Bestuur==
Vrankrik is e demokroatische republiek. Z'hen e president die om de 5 joar wordt verkooz'n. Nu is da voe 't moment Jacques Chirac. Ze betoaln doa mè d'n euro.

== Indelinge ==
Sedert 1972 telt Vrankrik in 22 Regio's. Dedie zien oenderverdièld in departementn (je verkent ze an de latste 2 ciffers op de nummerploate op nunder otto's), arrondissementn, kantongs en gemièntn.

==Bevolkienge ==
* D'r zin apeuprè 60 miljoen [[Fransmans]].
* Ze klap'n d'r Frâs - officieel toch. Want ier en doar ej oek nog (voernoamelik oude) mesj'n die Vloams klapp'n (in Frâs-Vloandern). Bretoes ejje oek nog in Bretagne, Baskisch in de Pyreneejn, Corsicoans op Corsica, en in 't oèsten zin d'r noh die Elzassisch klappn. j'et ton oek nog 't Frankoprovensal (Francoprovençale) dan z'in de Provence klappn. 
* Z'eetn gèrn fluutn, en ze drinkn gèrn wien. Moa da's e bètje e veralhemièning nateurlik.
* 75% van olle Frâsje weun in 't stad.
* 80% van olle Frâsje zegt katholik te zin, ma 't is moa 5% da na de kerke goat.

==Groète en/of belangrike steedn==
[[Avignon]] – [[Bordeaux]] – [[Cannes]] – [[Dunkerke]] – [[Grenoble]] - [[Le Havre]] – [[Lourdes]] - [[Lyon]] – [[Marseille]] – [[Nice]] – [[Nîmes]] – [[Orléans]] – [[Paris]] – [[Riesel]] – [[Rouen]] – [[Stroatsburh]] – [[Tours]] - [[Versailles]]

==Sport==
Bekende Fransje sportwedstridn zijn:
*Roland Garros: tennis
*[[Roende van Vrankriek]]: koers, 3 weken lank
*[[Paris-Roubaix]]: oek koers, moa 't deurt moa 1 dag

==Klimoat==
Vrankrik is e groèt land. D'r zin 3 klimoatzones.
* Vochtig zièklimoat: frissche zomers  
* Semi-landklimoat: arte winters en warme zomers. 
* Mediterroan klimoat: zochte winters en iète zomers.

==Vervoer==
In Vrankrik ezze goe otoroutn moa je moe wel betoaln ('péage'). De trèngs rien oek rap (TGV); d'r riedt zêfs e trèng oender de ziè na [[Iengeland]] ('Eurostar').

==Externe koppelieng==
*[http://www.service-public.fr Officiële website publieke diensten Frankrijk]
{{EU}}
[[Category:Vrankrik]]

[[af:Frankryk]]
[[als:Frankreich]]
[[an:Franzia]]
[[ang:Francland]]
[[ar:فرنسا]]
[[arc:ܦܪܢܣܐ]]
[[ast:Francia]]
[[be:Францыя]]
[[bg:Франция]]
[[bn:ফ্রান্স]]
[[br:Bro-C'hall]]
[[bs:Francuska]]
[[ca:França]]
[[co:Francia]]
[[cs:Francie]]
[[csb:Francëjô]]
[[cv:Франци]]
[[cy:Ffrainc]]
[[da:Frankrig]]
[[de:Frankreich]]
[[el:Γαλλία]]
[[en:France]]
[[eo:Francio]]
[[es:Francia]]
[[et:Prantsusmaa]]
[[eu:Frantzia]]
[[fa:فرانسه]]
[[fi:Ranska]]
[[fiu-vro:Prantsusmaa]]
[[fr:France]]
[[frp:France]]
[[fy:Frankryk]]
[[ga:An Fhrainc]]
[[gd:An Fhraing]]
[[gl:Francia - France]]
[[gu:ફ્રાઁસ]]
[[gv:Yn Rank]]
[[he:צרפת]]
[[hi:फ़्राँस]]
[[hr:Francuska]]
[[ht:Frans]]
[[hu:Franciaország]]
[[hy:Ֆրանսիա]]
[[ia:Francia]]
[[id:Perancis]]
[[ilo:Francia]]
[[io:Francia]]
[[is:Frakkland]]
[[it:Francia]]
[[ja:フランス]]
[[jbo:fasygu'e]]
[[ka:საფრანგეთი]]
[[ko:프랑스]]
[[ks:फ्रांस]]
[[ksh:Frankrish]]
[[ku:Fransa]]
[[kw:Pow Frynk]]
[[la:Francia]]
[[lad:Fransia]]
[[lb:Frankräich]]
[[li:Frankriek]]
[[lmo:Francja]]
[[ln:Falansia]]
[[lt:Prancūzija]]
[[lv:Francija]]
[[mg:Frantsa]]
[[mk:Франција]]
[[mn:Франц улс]]
[[mr:फ्रान्स]]
[[ms:Perancis]]
[[na:France]]
[[nds:Frankriek]]
[[nds-nl:Frankriek]]
[[ne:फ्रान्स]]
[[nl:Frankrijk]]
[[nn:Frankrike]]
[[no:Frankrike]]
[[nrm:France]]
[[oc:França]]
[[os:Франц]]
[[pam:France]]
[[pl:Francja]]
[[pms:Fransa]]
[[ps:فرانسه]]
[[pt:França]]
[[qu:Fransiya]]
[[rm:Frantscha]]
[[rmy:Franchiya]]
[[ro:Franţa]]
[[roa-rup:Gallia]]
[[ru:Франция]]
[[sa:फ्रांस]]
[[sc:Frantza]]
[[scn:Francia]]
[[sco:Fraunce]]
[[sh:Francuska]]
[[simple:France]]
[[sk:Francúzsko]]
[[sl:Francija]]
[[so:Faransiis]]
[[sq:Franca]]
[[sr:Француска]]
[[st:France]]
[[sv:Frankrike]]
[[sw:Ufaransa]]
[[ta:பிரான்ஸ்]]
[[tet:Fransa]]
[[tg:Фаронса]]
[[th:ประเทศฝรั่งเศส]]
[[tl:Pransya]]
[[tpi:Pranis]]
[[tr:Fransa]]
[[ty:Farāni]]
[[ug:فرانسىيە]]
[[uk:Франція]]
[[ur:فرانس]]
[[vec:Franzsa]]
[[vi:Pháp]]
[[zh:法国]]
[[zh-min-nan:Hoat-kok]]
[[zh-yue:法國]]
