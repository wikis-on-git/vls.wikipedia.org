'''Firenze''' is e stad in Italie mi round de 360.000 inweuners. Deur de stad lopt de riviere de Arno. Firenze is 'n oofdstad van de regio Toscane. In Toscane is 't 'ni ollêne 'n grotstn stad, moar ouk 't economisch, cultureel en administratif centrum. 
Achter d'êenmoaking van Italie wos 't een endetje 'n oofdstad van hêel 't land (1865-1871). Moa de stad is surtout bekend omwille van zyn belangryke rolle in de middelêeuwn. Ounder de hêerschappy van de familie van de [[Medici]] wos Firenze in veel opzichtn 't centrum van [[Europa]], en de droaischyve in de [[Renaissance]].

== Toeristiese attraksjes ==
't Centrum van Firenze is de Piazza della Signoria, mi zyn Palazzo Vecchio van woaruut dat de gemêente ossan bestuurd wos. Juuste derlasen legt de Galleria degli Uffizi: êen van de bekendste museums ter weireld mi mêesterwerkn van ounder anger Botticelli. uno dei musei d'arte più rinomati al mondo. In 'n dichtn omtrek legt ouk de Santa Maria del Fiore, e katedroale mit de magnifikn koepel die is ontworpn deur Brunelleschi. By de kathedroal stoat ouk de campanile (klokketôorn) va Giotto, en 't Baptisterium mi zyn bronzen en goudn deurn. Op de riviere de Arno stoat er êen brugge die Weireldôorlog II overleefd et: de Ponte Vecchio mi zyn goudboetieksjes. E klêen bitje buutn 't toeristies centrum ving je de Galleria dell'Accademia woa dat 't standbeeld de David van [[Michelangelo]] stoat.   
Ouk bekend is de kerke Santa Croce, mi groavn en gedenktstêen van bekende Italioann.
