E '''padde''' (''Latien: Bufo Bufo'') is e bêeste die vele in West-Vloandern vôornkomt. 't Is en amfiebie, e leeft dus in en uut 't woater.  

==Leevnswieze==
Padn leevn zeve nie in't woater, ze kêern wel ieder joar were om eiers te legn.

Je vient pa'n in olle sôort streek'n (wêen, bus, stikn,...) en ze kolonieseern oek zêre nieuwe pitn (oek dedie die nie nateurlik zien), mo je ziesse nie vele omdanze mêestol mo met'n schemer uutkom.

Z'eetn olle sôortn fernient en aar bêesn (tettienks, slekn,...)

Nunder grotste bedreigiengn zien reigers, vosn en fiesjows (die't vel, woa datter vergif inzit, ofdoet). 

==Padntrek==
Ieder joar tussch begun februoari en oov april trekkn padn were no de woaterpittn woa danze ebôorn zien (oengeveer, want nieuwe woaterpittn in omtrek van bestoande pittn groakn oek ekoloniseerd) voen te poarn en eiers te legn. Doavôorn moetn ze mêestol e gêel ende were kêern en anze toene e grôte boane over moetn steekn, zien der vele plat ereen. Doavôorn zien der in vele gemêentn [[padnoverzet|overzetaksches]] voe de bêesn t'epn.

Achter danze epoard en, kêern z'oek were, mo nie me zovele in ekêe. 

==Vôortplantienge==
E padde legt eiers in 't woater in lange droan, mêesol roend en tuschn woaterplantn edroaid. At wuuvetje die eiers legt, bevrucht ventje ze beist datn up neur rik zit. Achter en ende komn der doa dikkoptjes uut, die van e padde ossan schoezwort zien. Z'eetn toene setoe algn. Toene groein ze vors en ze kriegn êest achterpôotn, toene vôorpôotn. Doarachter verteirt nunder steirt en kriegn ze de vorme van en echte padde. 't Is van toene vors dat'n up't land go goan leevn.

==Aar padn in West-Vloandern==
*Vroedmêesterpadde: roend [[Gilwe]] is er e populoasche, mo dat zien der die uutezet zien en die van uut [[Itoalje]] komn. Vroeger en der in West-Vloandern wel nog eleefd. De populoasche roend Gilwe is wel goed bezeg. 't Vintje droagt de bevruchte eiers up ze rik mei. En oet ze nat en smiet ze anze biekan moetn uutkomn in't woater. 
*Rugstreeppadde: e klêene padde met e striepe up ze rik. Kom't ollêene nog vôorn an de kust in [[De Panne]], [[Koksiede]] en [[Nieuwpôort]]. Stief bedreigd.  

==Lienks==
*[[http://www.hylawerkgroep.be/index.php?id=82 Mêer uutleg over de pa'n]]
*[[http://www.hylawerkgroep.be/images/website/hi_gewone%20pad/kaart.jpg Woa datte geweune padde vôornkomt in Vloandern]]

[[Category:Fauna & Flora]]
