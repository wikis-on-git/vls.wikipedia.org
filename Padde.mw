{{plat|Ypers}}
{{Taxobox
|naam=Geweune padde
|afbeelding=Bufo bufo 1 (2005 07 11).jpg
|rijk=[[Animalia]] (Bêestn)
|stam=[[Chordata]] (Chordabêestn)
|klasse=[[Amphibia]] (Amfibieën)
|orde=[[Anura]] (Puutn en padd'n)
|familie=[[Bufonidae]] (Echte Padd'n)
|geslacht=[[Bufo]] (Padd'n)
|auteur geslacht=[[Laurenti]]
|datum geslacht=1768
|w-naam=Bufo bufo
|auteur=[[Linnaeus|Linnaeus]]
|datum=1758}}

E '''padde''' (''Latin: Bufo bufo'') is e bêeste die vele in West-Vloandern vôornkomt. 't Is en amfibie, e leeft dus in en uut 't woater.  

==Leevnswyze==
Padd'n leevn zeve nie in't woater, ze kêern wel ieder joar were om eiers te leggn.

Je viendt padd'n in olle sôort streek'n (wêen, busschn, stikk'n,...) en ze kolonieseern oek zêre nieuwe pittn (oek dedie die nie nateurlyk zien), mo je ziesse nie vele omdanze mêestol moa metn schemer uutkomm'n.

Z' eetn olle sôortn fernient en aar bêestn ([[tettienk]]s, [[slekke]]n,...)

Nunder grotste bedreigiengn zien [[reiger]]s, [[vos]]sn en [[fiesjow]]s (die 't vel, woa datter vergif inzit, ofdoen).

==Padd'ntrek==
Ieder joar tusschn begun februoari en oov april trekk'n padd'n were no de woaterpittn woa danze ebôorn zien (oengeveer, want nieuwe woaterpittn in omtrek van bestoande pittn groakn oek ekoloniseerd) voen te poarn en eiers te leggn. Doavôorn moetn ze mêestol e hêel ende were kêern en anze toene e grôte boane over moetn steek'n, zien der vele plat ereen. Doavôorn zien der in vele gemêentn [[padd'noverzet|overzetaksches]] voe de bêesn t'epn.

Achter danze epoard en, kêern z'oek were, mo nie me zovele in ekêe. 

==Vôortplantienge==
E padde legt eiers in 't woater in lange droan, mêesol roend en tusschn woaterplantn edroaid. At wuuvetje die eiers legt, bevrucht ventje ze beist datn up neur rik zit. Achter en ende kommn der doa dikkoptjes uut, die van e padde ossan schoezwort zien. Z'eetn toene setoe algn. Toene groein ze vors en ze krygn êest achterpôotn, toene vôorpôotn. Doarachter verteirt nunder steirt en krygn ze de vorme van en echte padde. 't Is van toene vors datn up't land go goan leevn.

==Aar padd'n in West-Vloandern==
*'''[[Vroedmêesterpadde]]''' (''Alytes obstetricans''): roend [[Gilwe]] is er e populoasche, mo dat zien der die uutezet zien en die van uut [[Itoalje]] kommn. Vroeger en der in [[West-Vloandern]] wel nog eleefd. De populoasche roend Gilwe is wel goed bezig. 't Vintje droagt de bevruchte eiers up ze rik mei. En oet ze nat en smiet ze anze bykan moetn uutkomn in't woater. 
*'''[[Rugstreeppadde]]''' (''Bufo calamita''): e klêene padde met e striepe up ze rik. Kom't ollêne nog vôorn an de kust in [[De Panne]], [[Koksyde]] en [[Nieuwpôort]]. Stief bedreigd.  

==Externe koppeliengn==
*[http://www.hylawerkgroep.be/index.php?id=82 Mêer uutleg over de padd'n]
*[http://www.hylawerkgroep.be/images/website/hi_gewone%20pad/kaart.jpg Woa datte geweune padde vôornkomt in Vloandern]

[[Categorie:Puutachtige]]
