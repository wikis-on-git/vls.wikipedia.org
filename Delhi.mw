[[Ofbeeldienge:DelhiLeaf.jpg|thumb|right|250px|'t Blad va Delhi]]

'''Delhi''' (uutsprake: "Dilhaai") is een kleen provinciestadje in [[Canada]] die gesticht wier in 1867, en met nu ongeveer 16 300 inweuners. 't Is gelegen in de provincie [[Ontario]] tussen [[Toronto]] en [[Detroit]]. 

== Vlamsche immigrantn ==
't Stadje wordt de ''Tobacco Capital'' genaamd. Vroeger stond er in Delhi en de streke derrond vele [[toebak]] en vele [[rugge]]. Tussen de jaren 1960 en 1995 gingen der jaarlyks vele Vlamsche studenten als [[seizoensarbeider]] toebak gaan trekken. Achter under werk gingen der vele nog ne keer ip reize no de [[Niagara watervalln]] en no de stad Toronto. De laatste decennia is de toebakkweek helegans verschrompeld. Mede deur 't kapot gaan van de toebak is ook Delhi helegans tenieten an 't gaan. 't Is nu een echte oedemanuusstadje geworn. Ook de Vlamsche studentn gaan nie meer no Delhi.

Delhi en omgevinge is h√©t centrum van Vlamsche immigratie no Canada. In Delhi zien toe drie vierden van de mensen van Vlamsche afkomste. Ook in de dorptjes derrond lyk [[Langton]] zitten der vele Vloamiengn. Ne toer ip 't kerkhof van Delhi gift de beste impressie van 't Vlamsche andeel in de lokale bevolkinge: Verhaeghe, Deckers, Masschaele, VandeBussche,... ze zien der al aanwezig. 

Nieuws van de Vlamsche gemeenschap agunter kan ipgevolgd worden via de [[Gazette van Detroit]]. 

Ook in de Canadese provincie [[Manitoba]] is er een dorptje met een concentratie an Vlamsche immigranten: [[Deloraine]].

[[Categorie: Stad in Canada]]

[[en:Delhi, Ontario]]
[[simple:Delhi, Ontario]]
