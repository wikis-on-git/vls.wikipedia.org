'''Peter Paul Rubens''' (Siegen, 28 juni 1577 – [[Antwerpen]], 30 mei 1640) is verreweg de bekendste barokschilder oller tiedn. Ze techniek wos fabuleus, en 't drama datn i ze werkn stak is ni vele geëvenoard. Rubens wos oek diplomoat.

Peter Paul Rubens is geboèrn in [[Duutsland]] ut Vloamsche, welgestelde ouders. Achter datn opgenoomn is als Mièster in de schildersgilde in Antwerpen, goat Rubens in 1600 noar [[Italie]]. Doa lièrt 'n de schilders uut de Antieke tiedn apprecieern.

E reist deur Italie en oek deur [[Spanje]], op diplomatieke missies. Intussentied makt ie oender andere in Madrid kennisse mè de werkn va Titiaan.

Assn were kèrt in Antwerpn, vroagen Albrecht en Isabella, de aartshertoogn die in de Nederlandn boas zin, om hofschilder te komn. In 't zelfste joar (1609) trouwt Rubens mè Isabella Brant.

E joar loater goatn weun en werkn in een atelier aan de Wapper in Antwerpen, mè e hele pak helpers (oek wel 'roapn' genoemd). 

In 1626 goa ze vrouw doèd. 

Rubens meugt nog ossan op diplomatieke missies; deze kèr is 't voe Albrecht en Isabella. Assn were kèrt ut Iengeland, hertrouwt'n mè e joenk mèsje: Hélène Fourment. Rubens is 53 jaar, zie is 16.  

Peter Paul Rubens goa doèd in 1640 in Antwerpn. E legt begroavn in de Sint-Jacobskerke in Antwerpn.

==Bekende schilderien==
* ''De drie gratiën''  
* ''De Roof der Sabijnse Maagden''
* ''De Kindermoord''
* ''Kruisoprichting''  
* ''Kruisafneming''

==Externe koppelieng==
*[http://museum.antwerpen.be/rubenshuis/index.html 't uus va Rubens]

[[category:kunstschilder]]
