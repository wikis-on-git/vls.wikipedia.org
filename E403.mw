De '''E403''', ôok gekend als de ''A17'' is een autostrade die [[Dôornik]] me [[Brugge]] verbindt. Een belangryk stik dervan lôopt tweis deur [[West-Vloandern]]. De autostrade wordt als alternatief gezien om [[Rysel]] te vermydn o je van [[Parys]] komt. De E403 es angeleid tussen '74 en begun de joarn '90.

== Traject in West-Vloandern ==
De E403/A17 komt in [[Kortryk]] West-Vloandern binn, mêer bepoald in [[Oalbeke]]. J'eindigt in Brugge. Ip z'n deurgang deur de provinsje doet ie verschillnde gemêentn an:

* wisseloare  in [[Oalbeke]] ([[Kortryk]]) mei [[E17|E17/A14]]
* ofrit 5: [[Wevelgem]]
* wisseloare in [[Môoslee]] mei [[A19]] na [[Yper]]
* ofrit 6: [[Yzegem]]
* ofrit 7: [[Roeseloare]]-Oavn
* ofrit 8: [[Roeseloare]]-[[Bevern (Roeseloare)|Bevern]]
* ofrit 9: [[Lichtervelde]]
* ofrit 10: [[Toeroet]] (sinsn begun 2004)
* ofrit 11: [[Ruddervoorde]]
* wisseloare  in Brugge met den [[E40|E40/A10]]

En vanof ier goat den E403/A17 over in den Expresweg E403/N31 [[Brugge]]-[[Zeebrugge]].

== Volledig traject ==
De E403 is redelik kort, der is nog een kort stikske van Kortryk noa Dôornik

== Varia ==
* In Wevelgem is't er nen tunnil ounder 't [[Vliegpling|vliegpling]].
* In Dottenys ei den toenmaligen burgemêester lang verzet angetêkend tegen de deurtrekkinge van de toen nog A17. Doardeure eit er joarn een onbereedn stik geleegn tussen Kortryk en Dôornik.
* Vô West-Vloamingen is de situoatie round [[Rysel]] vrê verwarrend, omdat de [[Vrankryk|Fransmans]] u hêelsan langs Dôornik (E403) willn stuurn vô 't centrum van Rysel t'ontzien. Dat is nen grôotn ommetoer woarda ter em al vele an loatn vangn ein. D'iplossienge is de richtienge Rysel (Lille) en [[Terkoeje]] (Tourcoing) volgn tot da je de wyzers noa Gent ziet zounder dat er [[Brussel]] ôok by stoat. Dus nôoit de richtienge noa Brussel volgn oa je noa Kortryk of Brugge moet.

==Externe koppelinge==
*[http://home.scarlet.be/~si650495/snelweg/index-nl.html Website over de Belgische autoroutn]

[[Categorie: Verkêer]]

[[fr:Autoroute belge A17]]
[[nl:A17 (België)]]
[[sv:A17 (motorväg, Belgien)]]
