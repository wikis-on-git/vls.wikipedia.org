De '''E403''', ôok gekend als de ''A17'' es een otostrade die [[Dôornik]] me [[Brugge]] verbindt. Een belangrik stik ervan lôopt tweis deur [[West-Vloandern]]. De otostrade wordt als alternatief gezien om [[Risel]] te vermied'n o je van [[Paris]] komt. De E403 es angeleid tussen '74 en begun de joarn '90.

== Traject in West-Vloandern ==
De E403/A17 komt in [[Kortrik]] West-Vloandern binnen, mêer bepoald in [[Oalbeke]]. Ie'eindigt in Brugge. Ip zin deurgang deur de provinsje doet ie verschillende gemêent'n an:

* wisseloare  in [[Oalbeke]] ([[Kortrik]]) mei [[E17|E17/A14]]
* ofrit 5: [[Wevelgem]]
* wisseloare in [[Môoslee]] mei [[A19]] na [[Ippr]]
* ofrit 6: [[Izzegem]]
* ofrit 7: [[Roeseloare]]-Oavn
* ofrit 8: [[Roeseloare]]-[[Bevern (Roeseloare)|Bevern]]
* ofrit 9: [[Lichtervelde]]
* ofrit 10: [[Toeroet]] (sinsn begun 2004)
* ofrit 11: [[Ruddervoorde]]
* wisseloare  in [[Ôostkamp]] mei [[E40|E40/A10]]

En vanof ier goat den E403 ip in den Expresweg N31 [[Brugge]]-[[Zeebrugge]].

== Volledig traject ==
De E403 es redelik kort, der is nog een kort stikske van Kortrik noa Dôornik

== Varia ==
* In Wevelgem est er nen tunnèl onder 't [[Vliegpling|vliegpling]].
* In Dottenis ei den toenmaligen burgemêester lang verzet angetêkend tegen de deurtrekkinge van de toen nog A17. Doardeure eit er joaren een onbereden stik geleegn tussen Kortrik en Dôornik.
* Vô West-Vloamingen es de situoatie rond [[Risel]] vrê verwarrend, omdat de [[Fransmans]] u hêelsan langs de Dôornik (E403) willn stuurn vô 't cent'r van Risel t'ontzien. Dat es nen grôot'n ommetoer woarda ter em al vele an loat'n vangen ein. D'iplossienge es de richtienge Lille en Tourcoing volgen tot dajje de wizers noa Gent ziet zonder datter Brussle ôok bie stoat. Dus nôoit de richtienge noa Brussle volgen oaje noa Kortrik of Brugge moet.

==Externe koppelinge==
*[http://home.scarlet.be/~si650495/snelweg/index-nl.html Website over de Belgische ottoroutn]

[[Categorie: Verkêer]]

[[fr:Autoroute belge A17]]
[[nl:A17 (België)]]
[[sv:A17 (motorväg, Belgien)]]
