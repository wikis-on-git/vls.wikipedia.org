Bloed is e [[vloeistof]] die in 't lief van e organisme beweegt voe de verdêlieng van voedienksstoff'n en den afvoer van afvolstoff'n van 't [[metabolisme]], en bie ogere bêestn ook zorgt voe 't transpor van [[zuurstoffe]] en den afvoer van 't verbrandingsproduct [[kooldioxide]].

Bij ogere bêestn lik [[reptiel'n]], [[veugels]], [[amfibieën]] en [[zoogdieren]] wordt et bloed roendgepoempt deur een [[erte]], in e geslot'n systeem van [[slagoaders]], [[oarvoaten]] en [[oaders]].

[[Insecten]] doarenteg'n en gin gesloten circuloatjesysteem, mêestal gin zuurstoffebiendende bestanddêlen in 't bloed en de ademhaliengsfuncties worden bie under nie door 't bloed vervuld.

Andere [[geleedpotigen]] en soms wel bloed dat zuurstoffe transporteert, mo mêestal gebeurt da nie me [[hemoglobine]], mo met [[hemocyanine]], e [[koperoedend]] zuurstoftransporteiwit dat vrie in 't bloed is opgelost.

[[Categorie: Biologie]]
