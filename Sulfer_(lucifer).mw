[[Ofbeeldienge:Streichholz.jpg|thumb|Een ountbrandend steksje]]
E '''sulfer''', '''sulferstoksje''' of '''steksje''', Kortryks: '''sulfer''' of '''stekske''', (Nederlands: ''lucifer'') is een outn stoksje met een ountvlamboare kop. Vroeger gebruuktn ze vo da koptje e miengelieng van [[sulfer (element)|sulfer]] en andere stofn, nu gebruukn ze doa een [[yzer (element)|yzer]]-[[fosfor]] biendienge voren met da da veiliger is.

==Geschiedenisse==
De [[China|Chineezn]] en round 577 voor Christus 't êeste sulferstoksje uutgevoundn. Ze dein da deur stoksjes [[denne|denneout]] in sulfer te loatn weekn. 

De êerste zelf ountbrandende sulfers zyn uutgevoundn in 1805 deur Chancel, een assistent van [[Louis Jacques Thénard]]. Ze bevattigden ounder andere [[sulfer (element)|sulfer]], [[kaliumchloroat]], [[suuker]] en [[caoutchouc]], mo da ountbrandde spontoan ajet in [[sulferzeur]] staakt.

===Wryviengssulfers===
In 1827 et John Walker e miengelieng van [[antimoon]](III)[[sulfer (element)|sulfide]], [[kaliumchloroat]], [[caoutchouc]] en [[zetmêel]], da agestoken kost wordn deur ze tegen gelyk wuk ruw ippervlak te wryvn. 't Problêem doamee was wel da de vlamme ounstabiel was en et ansteekn van de sulfer nogal geweldig was. 't Stounk ôok styfvele.

Charles Sauria aat ip de geure een iplossieng gevoundn deur der witte [[fosfor]] an toe te vougn. Echter, der zaat genoeg fosfor in 1 paksje voe etwien te vermôordn, en de menschn dien 't fabriceerde kreegn last van fosforofzettiengn in under kaakbêenn.

De geruusloze sulfer es in 1836 uutgevoundn gewist deur de [[Oungareye|Oungoar]] János Irinyi. Ne kaamt ip et gedacht vo kaliumchloroat deur [[looddioxide]] te vervangn, met als resultoat da de vlamme gelykig zoe brandn. Ne verkocht de uutviendieng an István Romer die der ryke van gewordn is.

===Verwydern va witte fosfor===
De witte fosfor die in alle steksjes zaat was nateurlik gevoarlik. Der was echter gin economisch vôordêel by et gebruukn van een alternatief, want 't was goeikoper vo witte fosfor te gebruukn. Dorom ister beslist gewist vo zukke sulferstoksjes te verbiedn: [[Finland]] deed da in 1872, [[Denemarkn]] in 1874, [[Zweedn]] in 1879, [[Zwitserland]] in 1881 en [[Olland]] in 1901. Achter de ''conventie va Bern'' zyn in 1908 [[Iengeland]] gevolgd, in 1919 [[India]] en [[Japan]] en in 1925 [[China]]. De [[Verenigde Stoatn]] en 't ni verboodn mo ze wel mêer getaxeerd, in 1913.

[[Ofbeeldienge:Matches.jpg|thumb|right|Veiligheidssulfers, met êen verbrandn der by]]
't Êerste alternatief was de veiligheidssulfer: de veiligheid zaat em derin da tusschen et koptje van 't steksje en et ountvlammiengsippervlak der e laagsje gepoeierd glas en rooie fosfor zaat die de ountvlamboare elementn scheidde. Vanzelfspreeknd wierd de witte fosfor ook deur rooie vervangn. Deur de wryving wordt der e bitje van de rooie fosfor in witte oummegezet, da ountbrandt tonne, en azo werkn veiligheidssulfers. Dee wierdn uutgevoundn deur de [[Zweedn|Zweed]] Gustaf Erik Pasch in 1844.

Et twêede alternatief miekt gebruuk van fosfor sesquisulfide ([[fosfor|P]]<sub>4</sub>[[sulfer (element)|S]]<sub>3</sub>). Savene en Cahen, de twêe [[Vrankryk|Fransche]] chemici dien da uutgevoundn en, beweezn da de stoffe ni giftig was, ni explosief en da et gebruukt koste wordn in wryvingssulfers daje overol op kat asteekn. Albright en Wilson, twêe Amerikoann, en ton e veilige maniere gevoundn vo da te maakn.

Deze twêe soortn floreerden deur et verbod ip witte fosfor.

==Speciale sulfers==
*Der bestoan speciale steksjes die ni uutgoan in de wiend of deur woater. Dee zyn bedekt deur e laagsje wax en et stoksje is gemakt van een ountvlamboare stof. Ze gebruukn da surtout op scheepn.
*Bengoalse sulfers geevn e speciale kleure by ountbrandn, deur et [[strontium]] of [[boarium]] da derin zit. Da gift respectievelik e rooie en e groene vlamme.

[[Categorie:Chemie]]

[[ar:عود ثقاب]]
[[bat-smg:Sierčiks]]
[[bg:Кибрит]]
[[ca:Misto]]
[[cs:Zápalky]]
[[da:Tændstik]]
[[de:Streichholz]]
[[el:Σπίρτο]]
[[en:Match]]
[[eo:Alumeto]]
[[es:Fósforo (utensilio)]]
[[et:Tuletikk]]
[[fa:کبریت]]
[[fi:Tulitikku]]
[[fr:Allumette]]
[[gl:Misto]]
[[he:גפרור]]
[[hu:Gyufa]]
[[id:Korek api]]
[[io:Alumeto]]
[[it:Fiammifero]]
[[ja:マッチ]]
[[ka:ასანთი]]
[[ko:성냥]]
[[lb:Fixspoun]]
[[ln:Alimɛ́ti]]
[[lt:Degtukas]]
[[ms:Mancis]]
[[nds:Rietsticken]]
[[nds-nl:Striekzwevel]]
[[nl:Lucifer (vuur)]]
[[nn:Fyrstikk]]
[[no:Fyrstikk]]
[[pl:Zapałka]]
[[pt:Palito de fósforo]]
[[qu:Ninachaq]]
[[ro:Chibrit]]
[[ru:Спичка]]
[[scn:Cirinu]]
[[simple:Safety match]]
[[sk:Zápalka (palička)]]
[[sl:Vžigalica]]
[[sv:Tändsticka]]
[[sw:Kibiriti]]
[[ta:தீக்குச்சி]]
[[te:అగ్గిపుల్ల]]
[[tg:Гӯгирд]]
[[th:ไม้ขีดไฟ]]
[[tr:Kibrit]]
[[uk:Сірники]]
[[zh:火柴]]
[[zh-classical:火柴]]
[[zh-min-nan:Hoan-á-hoé]]
