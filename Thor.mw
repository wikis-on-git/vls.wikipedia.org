[[Image:Thor.jpg|right|thumb|250px|Thor's gevecht tegen de reuzn, deur Mårten Eskil Winge, 1872]]
'''Thor''' is den god van den dunder en den bliksem en van den orloge by de [[Germoann]]. De west-Germoann noemdegen em '''Donar'''.  Thor is de zeune van [[Odin]] en de reuzinne Jörd. Ze vrouwe noemt Sif, mo der is nie vele over ur gekend buuten da ze goukden oar eet, dan de dwergen vor ur gemakt en achter da [[Loki]], den inrigant van de Germoanse goodn, ol ur oar afgesneen aat. Je kut em erkenn an z'n rost oar en z'n woestn board.

Thor rydt in een karretje da voorsgetrokkn wor deur twêe gèètebukkn, ''Tanngniost'' (tangdenknarser) en ''Tanngrisnir'' (tangdenknetteroare).  Ost y ip zun tochtn oenger eet kut y zyn bukken rosteren en ipeten, en ost y gedoan eet moet y mo een overschotje van under anraakn en ze kommn were levend en ze kunn geweune were verder trekkn.

Thor eet 3 attribuutn die em de sterkstn van de goodn maakn, nog sterker zelfs dan Odin:
* J'eet een amer, Mjöllnir, de vermorzeloare, die gemakt is deur den dwerg Brokk.  Os Mjöllnir gesmeetn wordt kêert y oltyd were no den deen die em gesmeetn eet.  Uut Mjöllnir kommn der vierbollen en bliksems. 
* J'eet een centeure, Megingjord, die em twêe kêern zo sterk makt of dat y ol is.
* J'eet twêe yzern andschoenn, Jarn Griepr, wodat y Mjöllnir ku vastoedn.

De west-Germoanse name van Thor, Donar, eet de name gegeevn an et fenomeen 'dunderen' en ook an den dag die z'n name draagt, nl. [[dunderdag]].

[[Categorie:Germoansche mythologie]]
