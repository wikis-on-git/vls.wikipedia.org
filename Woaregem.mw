{{Veranderplat|Woaregems}}
{{infobox Belgische gemêente|
|naam=Stad Woaregem
|officieel=Waregem
|kaart=[[Ofbeeldienge:WaregemLocation.png|250px]]
|kaartbijschrift=Liggienge binnen het arrondissement Kortryk<br/> in de provinsje West-Vloandern
|wapen= 
|vlag= 
|gewest=VLA
|provincie=WVLA
|arrondissement=[[Arrondissement Kortryk|Kortryk]]
|nb=50°53'
|ol=03°26'
|opp=44,34
|inw=35.852
|mannen=49,33%
|vrouwen=50,67%
|dichtheid=809
|0-17=21,07
|18-64=62,66
|65=16,27
|buitenlanders=1,62
|werkloos=5,97
|postcode=8790<br />8791<br />8792<br />8793 
|deelgemeente=Waregem<br />[[Beevern-Leie]]<br />[[Desselgem]]<br />[[Sint-Eloois-Vaaive]]
|burgemeester=Yolande Dhondt
|bestuur=[[CD&V]]
|partijen=[[CD&V]]<br />[[VLD]]-Plus<br />[[Socialistische Partij Anders|sp.a]]<br />onafankelyke<br />[[Groen!]]<br />[[N-VA]]<br />[[Spirit]]<br />[[Vlaams Belang]]
|zetels='''33'''<br />18<br />7<br />2<br />2<br />1<br />1<br />1<br />1
|netn=056
|web=[http://www.waregem.be/ www.waregem.be]
|datum1=01/01/2006
|datum2=01/01/2004
|datum3=01/07/2005
|datum4=01/01/2006
|}}

De stad '''Woaregem''' (officieel [[Nederlands]]: ''Waregem'') ès 'n [[stad]] in 't zoidôostn van [[West-Vloandern]]. 't Ès de zesde grôotste van de provinsie en è 'n twa van 36.000 ènwoners. De dêelgemêentn zyn sedert 1977 [[Bevern-Leie]], [[Desselgem]] en [[Sint-Eloois-Veuve|Sint-Eloois-Vaaive]].

De burgemêest'r ès Yolande Dhondt van de [[CD&V]]. Woaregem es economisch ne groeinde regio, me 'n grôot wienkelcentrum: '''t Pand'''.


==Geschiedenisse==
Toet voorn 1977 was Woaregem allene wuk da nu de hoofdgemêente i;, d'andre kernen, [[Bevern-Leie]], [[Desselgem]] en [[Sint-Eloois-Vijve]], woaren aparte gemêenten. Den [[1sten januari]] [[1977]], bie de [[Fusie van Belgische gemêenten (1977)|gemêentelyke herindelienge]], zien de gemêenten gefusioneerd toet bie de nieuwe grote gemêente Woaregem. Der werd e nieuw [[woapenschild]] agenoomn. De 23sten juni 1999 is in 't Belgische federoale parlement de wet voe de toekennienge van de [[stadstitel]] an de gemêente Woaregem goegekeurd. Doadeure mag Woaregem vanaf den 1sten januari 2000 officieel stad genoemd wordn.

==Kernen==
De grotste kern i Woaregem is de hoofdgemêente Woaregem zelve, met meer dan 20.000 inweuners. Ten noordwesten van diene stadskern liggn de deelgemêentn Bevern-Leie, Desselgem (alletwee meer dan 5000 iweuners) en Sint-Eloois-Vijve (bykan 4000 iweuners) langstn de [[Leie]]. De grenzn van de gemêente bestoan doa nog uut 't oede kroenkelende traject van de Leie, van voor dat 't was rechte getrokkn. De bebouwienge van Woaregem en Sint-Eloois-Vijve is zo goed of êen gehêel gewirdn deur nieuwe [[weunwyk]]n en industrieterrings, en ook de kernen van Desselgem en Bevern-Leie zien noa mekoar gegroeid. Ip 't groendgebied van Woaregem, langst de boane noa Deirlyk ligt er e redelyk grôot gehucht, [[Nieuwenhove]]. Nieuwenhove vormt nog een aparte kern, ol is 't deur de [[lintbebouwienge]] verboendn me 't gehucht [[Molenhoek]] in Deirlyk.

Sint-Eloois-Vijve en Desselgem zien olletwee gegroeid ip e plekke woa dat de Leie kost overgestook’n wordn. Der is doaby e typisch patroon van twiliengsdorp’n langstn de Leie oentstoan: Desselgem ligt gepoard met [[Ooigem]] en Sint-Eloois-Vijve met [[Sint-Baafs-Vijve]].

Den ôofdkern Woaregem et verder nog verschillende wyken. De wyken [[Gaverke]] en [[Biest]] èn under eigen afzoenderlyke [[parochje]]. De parochje [[Heilige Familie]] in Gaverke is ipgericht in [[1941]], de parochje [[Sint-Jozef]] in Biest in [[1966]]. D'oede parochje van 't stadscentrum is noa [[Sint-Amadeus]] genoemd. Ol de kernen in de gemêente zien styf verstedelykt. Der is nog open ruumte vlakby de valleie van de Leie, in 't uuterste noordn, en in 't gebied roend Nieuwenhove.

==Verkêer==
Woaregem ligt ip een asse van [[Kortryk]] noa [[Gent]]. Die asse wordt getypeerd deur de riviere de [[Leie]], de [[spoorweg Gent-Kortryk]], d'autostrade [[A14]]/[[E17]] en d'oedere steenweg [[N43]] tusschn die twee steedn, die Woaregem in oost-west richtienge deursnien.

== Attraksies ==
't Bekenste wa' dat er in Woaregem gebeurt, ès de joarlaikse [[Woaregem Koerse|Koerse]]; da zyn peirdekoersen in de latste weke van ogustus, eigenlyk den êesten disndag achter de latste zundag van ogustus. Woaregem es ôok de gaststad van [[Twis deur Vloandern]], een West-Vlamse wielerkoerse in het vôorjoar.

== Woaregems ==
In Woaregem klappn ze 'n dialect da sterk noa 't Ôost-Vloams trekt. Doadeure ein de beweunders van die steeje ulder ossan of willn zettn tegen 't West-Vloams en klienk'ng de diftong'ng ''ij'' en ''ui'' der as ''ai'' en ''oi'', lyk in 't Broabants, en nie as ''è'' en ''ö'' lyk in de mêeste andere Ôost-Vloamse dialecten.

{{GemêentnWVL}}
[[Categorie:Stad in West-Vloandern]]
[[Categorie:Woaregem| ]]
[[Categorie:Plekke in West-Vloandern]]

[[de:Waregem]]
[[en:Waregem]]
[[eo:Waregem]]
[[fr:Waregem]]
[[it:Waregem]]
[[nl:Waregem]]
[[no:Waregem]]
[[pl:Waregem]]
