{{plat|Kortryks}}
[[Ofbeeldienge:Ozark Henry.JPG|thumb|Ozark Henry]]
'''Ozark Henry''' ([[29 april]] [[1970]], [[Kortryk]]), echte noame: Piet Goddaer, is ne [[West-Vloandern|West-Vlamsche]] [[zanger]].  Goddaer zyn liedjes keunn geklasseerd weirdn onder [[pop]] en [[rock]] en zyn nogol melodieus van oard. Doarom keund'j em ôren ip verskillige sôortn radio's, lik [[Studio Brussel]], [[Één]] en [[Radio Donna]].  Je weunt in en gerenoveerd êern'eus teegn de Mêenpôorte in Kortryk (2006) woadat'ie en studio ingebouwd eit.

't Es êen van de lettre [[West-Vloandern|West-Vloamiengn]] die ip [[MTV]] te ziene woarn. J'ei zyn deurbroake noar et grôte publiek gemakt met ''Birthmarks'', woavan der ton veelgedroaide singles zyn vôortgebrocht. E poar vôorbeeldn zyn 'Word up', 'Sweet instigator', 'Rescue' en 'Intersexual'. J'eit ôok ol ip veel festivols gestoan, Werchter was miskiens wel 't grotste. 

==Leevn==
Piet Goddaer es de zeune van Norbert Goddaer, ne belgischen componist en arrangeur van vocoale, instrumentoale en digitoale muziek. Norbert Goddaer es êrelêroare van harmonie, contrapunt en fuga an 't Keuninklik Muziekconservatorium in Gent en arrangeur en gastdirigent van het vroegre [[BRTN]]-kôor en bekend als zwoarn jazz-fanoat.

Piet Goddaer produceert ôok ploatn: j'eit byvôorbeeld meegeweirkt an de ploate van [[Novastar]]: 'Another Lonely Soul' in 2004. Ge ôort em ôok meeziengn ip die ploate. Van zyn geïsoleerd studiowirk evolueert'ie langkst'om mêe noa mêer naturelle life-ipnoamn.

Ozark Henry eit live gespeeld ip [[Rock Werchter]] in 2002, 2003 en 2005. Deur ol die joarn es't ie 15 kêers genomineerd gewist voo nen [[Zamu-award]], woarvan da't ie der zesse van gewonnn eit: beste componist-arrangeur, beste producer, bestn artist en bestn CD.

== Discografie==
* 1996 I'm Seeking Something That Has Already Found Me
* 1998 This Last Warm Solitude
* 2001 To All Our Escapes
* 2001 [[Birthmarks]] 
* 2004 The Sailor Not The Sea
* 2006 The soft machine
* 2007 A decade Ozark Henry: mè dienen CD sluut Ozark Henry zyn 'Belgische periode' of. Ie eit ier een bitje gezien en veruust noa [[Parys]] om een aantal projectn uut te weirkn.

== Filmmuziek ==
* 2002 Sedes & Belli - The Music
* 2006 Crusade in jeans - The soundtrack
* 2007 To walk again original soundtrack

==Varia==
* In 2007 wos't ie tôpe mè [[Goose]] de vertegenwoordiger van [[België]] ip het Eurosonicfestival, een sôort alternatief Songfestival da van 11 tot 13 januoari deureging in [[Groningen]] ([[Olland]]).

==Externe koppelienge==
*[http://www.ozarkhenry.com Officiëlen website]

[[Categorie:Ozark Henry| ]]
[[Categorie:Kortryk]]

[[en:Ozark Henry]]
[[fr:Ozark Henry]]
[[nl:Ozark Henry]]
