{{plat|Kortriks}}

'''Ozark Henry''' ([[29 april]] [[1970]], [[Kortrik]]), echte noame: Piet Goddaer, is ne [[Belgje|Belgische]] [[zanger]]. Je weunt teg'n de Mêenpôorte in Kortrik.

Zin liedjes keunn geklasseerd weird'n onder [[pop]] en [[rock]], en zin nogol melodieus van oard. Doarom keund'j em ôren ip verskillende sôort'n radio's, gelik [[Studio Brussel]] en [[Radio Donna]]. 

't Es êen van de weinige [[West-Vloandern|West-Vloamiengn]] dien ip [[MTV]] te zien woarn. Jei zin deurbroake noar et grôte publiek gemakt met ''Birthmarks'', woavan der ton veelgedroaide singles zin voargebrocht. E poar vôorbeeld'n: 'Word up', 'Sweet instigator', 'Rescue' en 'Intersexual'. Jeit ôok ol ip veel festivals gestoan, Werchter was miskiens wel et grôotste. 

Goddaer produceert ôok ploat'n: ie eit bievôorbeeld meegeweirkt an de ploate van [[Novastar]]: 'Another Lonely Soul' in 2004. Ge ôort em ôok meezingn ip die ploate.

== Discografie==
* 1996 I'm Seeking Something That Has Already Found Me
* 1998 This Last Warm Solitude
* 2001 To All Our Escapes
* 2001 Birthmarks 
* 2004 The Sailor Not The Sea
* 2006 The soft machine

== Filmmuziek ==
* 2002 Sedes & Belli - The Music
* 2006 Crusade in jeans - The soundtrack

==Varia==
* In 2007 es't ie soamen mè [[Goose]] de vertegenwoordiger van [[Belgje]] ip het Eurosonicfestival, een sôort alternatief Songfestival dat van 11 tot 13 januoari deuregoat in [[Groningen]].

==Externe koppelienge==
*[http://www.ozarkhenry.com Officiëlen website]

[[Category:West-Vlamse zanger|H]]
[[Category:Kortrik|H]]

[[en:Ozark Henry]]
[[fr:Ozark Henry]]
[[nl:Ozark Henry]]
