{{plat|Kortryks}}

[[Ofbeeldienge:Ozark Henry.JPG|thumb|right|500px|Ozark Henry]]
'''Ozark Henry''' ([[29 april]] [[1970]], [[Kortryk]]), echte noame: Piet Goddaer, is ne [[West-Vloandern|West-Vlamsche]] [[zanger]].  Goddaer zin liedjes keunn geklasseerd weird'n onder [[pop]] en [[rock]], en zin nogol melodieus van oard. Doarom keund'j em ôren ip verskillende sôortn radio's, gelyk [[Studio Brussel]] en [[Radio Donna]].  Je weunt teg'n de Mêenpôorte in Kortryk (2006).

't Es êen van de weinige [[West-Vloandern|West-Vloamiengn]] dien ip [[MTV]] te zien woarn. Jei zin deurbroake noar et grôte publyk gemakt met ''Birthmarks'', woavan der ton veelgedroaide singles zin voargebrocht. E poar vôorbeeld'n: 'Word up', 'Sweet instigator', 'Rescue' en 'Intersexual'. Jeit ôok ol ip veel festivals gestoan, Werchter was miskiens wel et grôotste. 

==Leevn==
Piet es de zeune van Norbert Goddaer, ne belgischen componist en arrangeur van vocoale, instrumentoale en digitale muziek. Norbert Goddaer es êreleroare van harmonie, contrapunt en fuga an 't Keuninklyk Muziekconservatorium in Gent en arrangeur en gastdirigent van het vroegre B.R.T.N.-kôor en bekend als zwoaren jazz-fanoat.

Goddaer produceert ôok ploatn: ie eit bievôorbeeld meegeweirkt an de ploate van [[Novastar]]: 'Another Lonely Soul' in 2004. Ge ôort em ôok meezingn ip die ploate.

== Discografie==
* 1996 I'm Seeking Something That Has Already Found Me
* 1998 This Last Warm Solitude
* 2001 To All Our Escapes
* 2001 Birthmarks 
* 2004 The Sailor Not The Sea
* 2006 The soft machine

== Filmmuziek ==
* 2002 Sedes & Belli - The Music
* 2006 Crusade in jeans - The soundtrack

==Varia==
* In 2007 es't ie soamen mè [[Goose]] de vertegenwoordiger van [[Belgje]] ip het Eurosonicfestival, een sôort alternatief Songfestival dat van 11 tot 13 januoari deuregoat in [[Groningen]].

==Externe koppelienge==
*[http://www.ozarkhenry.com Officiëlen website]

[[Categorie:West-Vlamsche zanger|H]]
[[Categorie:Kortryk|H]]

[[en:Ozark Henry]]
[[fr:Ozark Henry]]
[[nl:Ozark Henry]]
