'''De Lijn''' is de moatschpappy die zorgt voa 't [[openboar vervoer]] in [[Vloandern]].

De Lijn es in [[1991]] ontstoan uit de fusie van de MIVA (de 'Maatschappij voor het Intercommunaal Vervoer te Antwerpen'), de MIVG ('Maatschappij voor het Intercommunaal Vervoer te Gent') en et Vlamsche dêel van de NMVB ('National Maatschappy van Buurtspoorwegen'). Ze weirdt financieel gesteund deur het [[Vlamsche Gewest]], die den belangrykstn andêelouder es. Der weirkn  7200 minsn bie De Lijn, en 2400 andern weirkn bie onderannêemers. De latste joarn kent de toenoame van reizigers nen explosievn groei, vôorol deur de stimuloatie van het gebruuk van et openboar vervoer deur de overeid. In sommigste steedn es het oopnboar vervoer hêlegans groatis. Het mêest in et ôog springnd succes van De Lijn es de [[Kust]]tram, die olle badsteedn mè elkoar verbindt. Een ander specioal geval es de zogezeide belbus, nen autobuus die je keunt ipbelln o je ievers noa toe wilt. Ze rien oltyd in dunbevolkte streekn, woar da't et niet rendoabel es voo ne autobuus ieder eure te loatn rien. Ge keunt de bussn en trams van De Lijn gemakkelik erkenn an udder gele streepn ip vôor- en ziekant.

==Ofbeeldiengn==
<gallery>
Ofbeeldienge:Hermelijn gent.jpg|[[Tram]] in [[Gent]]
Ofbeeldienge:Bus te Antw-Berchem.JPG|[[Buus]] in [[Antwerpn]]
Ofbeeldienge:Kusttram.jpg|De Kusttram in de tramstoatie van [[Ostende]]
Ofbeeldienge:Busstationtzandbrugge.jpg|Buusstoatie an't [['t Zand]] in [[Brugge]]
</gallery>

[[Categorie: Oopnboar vervoer]]
