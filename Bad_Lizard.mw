'''Bad Lizard''' wos e group van de kantn va [[Brugge]] die heavy metal speelde. Z'en bestoan van 1982 tout 1987. 

==Geschiedenisse==
Bad Lizard is ounder de noame ''Gipsy'' ountstoan in de joarn 80 va passirdn êeuwe, de oogdoagn va de (heavy) metal, ouk in [[België]]. Lik zovele artrock en metalmuzikantn, en ze lêern speeln an nunder eign. In 't begun speeldn ze setoe rock en artrockcovers, mor achter en endetje begustn ze zevve nummers te schryvn ounder de noame Bad Lizard en begust et mêer en mêer metal te komn.

Nundern êestn EP kwam uut in [[1983]] en noemde ''Killer on the loose'' en e joar loater kwam nundern êestn (en ênigstn) langspeler uut: ''Power of Destruction''. Me die ploate begustn ze echt deure te breekn, mo 't wos ouk 't begun van 't ende. Ze moestn mêer uptreedn (ouk in 't buutnland) en da wos moelik voe sommigste groupsleedn. De zanger gienk deure en ze moestn e hêeln oop uptreedns ofzeggn. Achter en ende voundn ze e nieuwn zanger, mo 'n group is nôois mir echt in gank erocht.
 
==Leedn==
===Up 't latste===
*Guy de Nolf - Zang (+)
*Frank Deprest - Gitaar
*Lou Michot - Bas
*Patrick de Troyer - Drum
*Johan Vandenberghe - Synthesizer
===Aar leedn===
*Peter Sabbe - Zang
*Eddy Termote - Zang
*Erwin Hollevoet- Gitaar
*Guido Verhaeghe - Bass
*Patrick Hollevoet - Drum

==Discografie==
*Killer on the Loose (1983, EP)
*Power of Destruction (1984, LP)
==Uptreedns==
Bad Lizard et e masse uptreedns edoan. Oltemets woarn ze headliner, mor ze speeldn ouk vele in 't vôorprogramma va groddere groupn lik [[Manowar]] (in [[Poperienge]]), [[Destruction]] en [[Helloween]]. 

==Externe koppelienge==
*[http://users.skynet.be/bad.lizard/content/frameset.htm Officieeln site]

[[Categorie:Metal]]
[[Categorie:West-Vlamsche groep]]
