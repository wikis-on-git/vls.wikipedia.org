[[Ofbeeldienge:LeonardoBrugge.jpg|thumb|right|200px|Blommentapyt van de 'Man van Vitrius' van Leonardo da Vinci in [[Brugge]]]]
'''Leonardo da Vinci''' (oenbekend (Italië), 15 april 1452 - Cloux (nu Clos-Lucé) (Vrankryk), 2 meie 1519) wier geboorn ols de bastoardzeune van een notoaris en een boerinnetje.  Je was een beroemden [[Itoalië|Italioansen]] architect, uutviender, ingenieur, filosoof, sterrekundigen, nateurkundigen, scheikundigen, biltouwer, schryver, schilder en componist uut de pèriode van de Renaissance. Je word anzien ols het schoolvoorbild van et renaissance-ideal van de ''uomo universale'' en ols genie.

't Mêest gekend ist ie deur zun schilderyn: Et ''Laste Avondmoal'', de ''Mona Lisa'' vo der moar een poar te noemn.  Van de bilden dat ie gekapt eet ist er gèn èèn bewoard gebleevn.  Der zyn de latste joarn verschilligste schryvers die sugereern dat er in zun schilderyn verborgen boodschappn zitten womee dat ie teegn de kerke protesteerde zoender dan ze da zelve deur aan.  De populairsten van die schryvers is [[Dan Brown]] me zun ''Da Vinci Code'', mo vele beter is [[Javier Sierra]] me ''Het Laatste Avondmaal''.

Neffest kunstenoare wast ie ook nog uutviender-ingenieur.  Je schreef stief veel ip in zun antekenboeken, wo dan der bikans 8000 bladzyden van were gevoenden zyn.  Da were vienden is mo in de 19ste êeuwe gebeurt.  Volgenst sommigste was Leonardo zun tyd verre voruut en wast ie een echte genie.  Andere wyzen der ip dat er in dien tyd vele uutvienders-ingenieurs woaren (kyk mo no [[Simon Stevin]]) die ol under gedachten ip papier zettigen vor on ze deur den èèn of den anderen keunink e kè gevroagd wieren vor under me tèèn of tander telpen, mèèstol in probleemn van orloge. 

==Externe verbiendiengen==
[http://www.elrelojdesol.com/leonardo-da-vinci/gallery-english/index.htm Leonardo zun schilderyn]
