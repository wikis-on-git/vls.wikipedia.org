Ne '''vibrateur''' (of '''kutfrutter''') is een illetriekke spil da trilt. Mjeestol bedoeln ze mè ne vibrateur zukkjeen voe sex. Nen industrijeeln zeggn ze ne shaker teegn (mo da's te vele poer vwoar in zukken kljeen ol).

==Geskiedenisse==
In tegenstellienge mè nen dildo (dasse ol vree lange ken) is de vibrateur mo roend 1900 utgevoen. Tonne gebruuktn ze da vwoarol voe psychische klachtn lik hysterie, mo ton woster e wuuf die een beter gedacht oa.

In de joarn 60 is da vree ipgekom, mè de Flower-Power en ol da smwoaren en ol.

==Teknik==
Oe da 't komt datta trilt is omdatter e klei moteurke in zit da vree zjeere droait, met e gewichtje d'ran woadeure da 't begunt te kluttern. Mjeestol is 't ip batterien mo geeter wok vwoar in de prieze.

==Bezigienge==
Vinten en wuuvn, ze gebrukkn zidder dad ollemolle, lik bevwoarbeeld bist dasse an 't oftrekkn of viengern zin. Ne vibrateur kan e gjeestigen extra zin. Je kut da wok twoape gebruukn voe ne kjé wa veranderienge. Mjeestol ziet datterut lik ne lul, mo git der wok me vele mjeer show. Ze bestoan in olle swoarten moaten en de die voer in je gat zin meestol klinder.

==Gewennienge==
Gi wuuvn die olljeene ne vibrateur gebruukn voe greet te komn, zo doanig vele dasse deran versloafd geroaken omdat under klitte olsan mo mjeer wilt. Doarom est van belank voe nu en ton ne kjee of te wisseln.
