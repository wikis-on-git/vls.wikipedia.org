{{Taxobox|type=dier
|afbeelding=Staphylinus.olens.jpg|caption = Nen stiekenden kortschildkever
|rijk=[[Animalia]]
|onderrijk = [[Hexapoda]] (Zespotigen)
|stam=[[Arthropoda]] (Geleedpotigen)
|klasse=[[Insecta]] (Insectn)
|orde=[[Coleoptera]] (Kevers)
|familie=[[Staphylinidae]] (Kortschildkevers)
|w-naam=''Staphylinus olens''
|auteur=[[MÃ¼ller]]
|datum=1764
}}
Den '''stienkenden kortschildkever''' (''staphylinus olens'', of ''ocypus olens'' by zyn oudere noame) es nen zwortn [[kortschildkever]].

==Uutzicht==
Den stienkenden kortschildkever es zwort van kleur en eit e lank, smol lyf da 22 tot 32 mm lank es. J'eit gin vleugels en je trekt goed up nen [[oorwurm]], moa dat es ginnen kever.

Oet'n em bedreigd voelt, spert ie zyn koakn wyd oopn, je stikt zyn voelsprietn rechte vooruut en je kromt zyn achterlyf na voorn lik nen [[schorpioen]]. J'eit sterke bovenkoakn woamei dat'n serieus kan bytn. Oe datte nie en elpt, gift'n e stienkende melkachtige vloeistoffe of, vandoar zyn noame (''olens'' = stienkend). Die vloeistoffe es nie giftig.

==Leevn==
Stienkende kortschildkevers kom je 't hele joar deure teegn, surtout in den [[nof]] en in [[bus]]schn. Ze zyn actief binst doage. 
Je leeft van klene ongewervelde beestjes lik [[wurme|wurms]], [[slekke|slekkn]] en larvn van insectn moa j'it ook plantn. 

[[Categorie:Kortschildkevers]]
