[[Ofbeeldienge:Tolhuis Brugge.jpg|thumb|’t Tolhuus met ’t Pyndershuus]]
[[Ofbeeldienge:Tolhuis Brugge Wapenschild.jpg|thumb|’t Woapnschild van d’heern van Luxemburg]]
’t '''Tolhuus''' van [[Brugge]] uut 1477 is 't grôot gebouw met de puntgevel in nateurstêen ip de [[Jan Van Eyckplatse]]. ’t  Stoat an den overkant van de [[Poortersloge]], tusschn d’Academiestroate en ’t Genthof. 

‘t Monumentoal portoal lienks van de gevel droagt ’t woapn van Pieter van Luxemburg, ridder van d'[[Orde van et Gulden Vlies]] en bouwhere van ’t Tolhuus. J’aad de tol in lêen. 

’t Smal gotisch geveltje in nateurstêen d’r neffest is ‘t Pyndershuus, 't gildnhuus van de pynders of lastdroagers en stamt uut 1470. In de gevel is ter beeldhouwwerk van pyndertjes die ’t gebouw oundersteunn en boovn de roundbogige pôorte stoan under vier patrôonillign.

Achter de vormienge van ‘t [[Zwin]] was Brugge uutgegroeid tout e belangryk West-Europees commercecenter met e grôte noame ols exportcenter van ‘t Vlams loakn. 
’t Economisch zwoartepunt die ol e hêel ende gericht gewist was ip landcommerce, verschoof no de plekke round de Spegelreie en was nu mêer gericht ip maritieme commerce.

De bôotn kwoamn Brugge binn langs de Langereie, de Spegelreie en de Kroanreie no de [[Woaterolle]] ip de [[Grôte Markt (Brugge)|markt]]. Vo dan z’an de kroanreie kwoamn, mostn ze stoppn an de Sint-Jansbrugge (nu de Jan Van Eyckplatse). An ’t Tolhuus wierd de marchandise êest gewoogn en mostn ze betoaln vo dan ze vôort mochtn voarn.

[[Categorie:Brugge]]
[[Categorie:Gebouw in West-Vloandern]]

[[nl:Tolhuis (Brugge)]]
