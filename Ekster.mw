{{Taxobox
|afbeelding=Sroka Pica Pica II.jpg|grootte=230px
|afbeeldingtekst=En ekster
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Aves]] (Veugels)
|orde=[[Zangveugels|Passeriformes]] (Zangveugels)
|familie=[[Kroain|Corvidae]] (Kroaiachtigen)
|geslacht=''[[Pica (geslacht)|Pica]]'' (Ekster)
|w-naam=''Pica pica''
|auteur=[[Carolus Linnaeus|Linnaeus]]
|datum=1758
}} 
'''Eksters''', ook aksters of asters genaamd, zyn redelik grôte veugels die overol in West-Vloandern broen. Ze trekkn in de wienter oek nie no warmer streekn. 

==Uutzicht==
Eksters kun oengeveer en oovn meiter lank komn. Nunder pluumn zyn (buutn' dedie van nunder bost, boog en 'n vôorkant va nunder vlerk'n, die wit zyn) zwort met e purper-groen schienk. Nundern bek en nunder pôotn zyn oek zwort. Nunders steirt is in veroedienge langer of van de mêeste aar veugels (tusschn de 20 en 30 cm).

==Verspreidienge en leefgebied==
Eksters komn vôorn in [[Europa]], e stik van Azië en 't nôorn van Afrika. Anders sôort'n ('n dien van by nus is 'n Europeeschn ekster (''Pica pica'')), vien je in Spanje en Portugal, Azië en Korea en in Nôord-Amerika.

Nunder leefgebied is setoe woa datter teetn is (busschn en stikkn'), mor oendertusschn leevn ze oek mêer en mêer in stedelik gebied.

==Leevnswyze==
===Teet'n=== 
Eksters eetn vanolles: olle sôortn bêest'n die niet te grôot zyn (setoe fernient, mor oek joenge veugels, klêne zoogbêestn), plantoardige diengn (eikels, groan), oas en eiers.
===Vôortplantienge===
Nunder nest moak'n ze in olle sôortn oge boomn. In de wienter ku je die nest'n goed zien. In da nest leggn ze nermaal gezien êne kê 't joare (roend april) toet 10 eiers (mêestol wel miender).
===Doenienge===
Eksters zyn zot van olles da blienkt (juuste lyk olle sôortn kroain) en ze duvn wel eki blienknde kalutjes meipakkn. Anze up de groend zyn, wandeln ze geweune, buutn anze zêre etwoa moetn zyn, toene spriegn ze zydeliengs.

't Zyn mêestol schuwe veugels, oloewel dat stief ebeterd is, setoe in streekn woa danze vele in coentakt komn me menschn (in streekn woa datter veel uuzn stoan). 

==Uutdrukkiengn==
*At 'n de woaried zegt, 't fliegt en aster uut ze gat ([[Poperienge]], in [[Yper]] vliegt er e veugel uut ze gat): e liegt vele
*Neurn ekster wunt oge: z'e lange bêenn

[[Category: Ekster]]

[[nl:Eksters]]
