De '''Banana Peel''', vuluut 'Banana Peel Jazz&Blues Club', is een wèreldberoemde jazz- en bluesclub in [[Ruuslee]] (Akkerweg (zystroate Bruggestraat)), ipgericht in [[1966]] deur Erik Carrette en Jean Verstraete.  't Is een club woada je ols echten Jazz- en Blueslief'ebber lid van ku wordn, mo 't is ook een platse woa dan der regelmoatig iptredens gegeevn wordn van bekende moa hêel dikkels ook ounbekende jazz- en bluesmuzikantn en groepn. De Banana Peel eet een enorme reputoasie ipgebouwd in de mêer of 40 joar dan ze bestoan omdan ze een enorm goeie neuze en vo talent en een styf sterke programoasie. Bekende noamen die der ip 't podium stoundn zyn Dr. Feelgood, The Nighthawks, Dana Gillespie, Walter 'Wolfman' Washington, en verleedn joare nog Magic Slim & The Teardrops.  't Êest iptreedn van Robert Cray in [[België]] was ip 24ste moarte 1985 in de Banana Peel.

==Van wo komt de noame Banana Peel?==
De noame Banana Peel zoe verwyzn noar et nummer 'Banana Peel' van de New Orleans-jazz formoasie van Buddy Petit, wo dat den trombonist een stikstje in spilt da eentwien die over een bannaneschelle uutsliert uutbild.

[[Categorie: Ruuslee]]
