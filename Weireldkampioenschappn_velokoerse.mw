De '''Weireldkampioenschappn Velokoerse''' zyn een collectie van [[velokoerse|velokoersn]] woarvan da de winnoars udder weireldkampioen meugn noemn. Ze goan deure ip't ende van et wielersezoen, ievers eind september, begun oktober. Ze weirdn deur de [[UCI]] georganiseerd sedert [[1927]].

==Karakter==
[[Ofbeeldienge:jersey rainbow.svg|100px|thumb|Boai in de kleurn van de regenboge]]
Oloewel da de weireldkampioenschappn by de profs et mêest gekend zyn, zyn der in de andere categorieen ôok wedstrydn: by de beloftn en de vrouwn. Noast het boankampioenschap goat ôok het tydritkampioenschap deure. Der zyn een aantal dingn die et weireldkampioenschap ounderscheidn van normoale koersn: zô es't de ênige koerse die deuregoat met nationoale teams (van 10 man). De koerse weirdt gereen ip een geslootn lokoal parcoer in ne (grôte) stad. De winnoare mag een joar de zogezeide 'regenboogtrui' droagn. Deur de lange afstand bluuft de koerse olsan vrêe lange geslootn, en es't soms moar in de latste round(n) dat er iet gebeurt.

==Weireldkampioenschappn 2007==
In [[2007]] gingn de weireldkampioenschappn deure in [[Stuttgart]], van 26 to 30 september. De elite moest 267,4 km ofleggen, de vrouwn en beloftn 133,7 en 171,9 km. De winnoars woarn:
* Tydrit vintn (beloftn): [[Lars Boom]] ([[Ofbeeldienge:Flag of the Netherlands.svg|20px]])
* Tydrit vrouwn: [[Hanka Kupfernagel]] ([[Ofbeeldienge:Flag of Germany.svg|20px]])
* Tydrit vintn (elite): [[Fabian Cancellara]] ([[Ofbeeldienge:Flag of Switzerland.svg|20px]])
* Wegrit vintn (beloftn): [[Peter Velits]] ([[Ofbeeldienge:Flag of Slovakia.svg|20px]])
* Wegrit vrouwn: [[Marta Bastianelli]] ([[Ofbeeldienge:Flag of Italy.svg|20px]])
* Wegrit elite: [[Paolo Bettini]] ([[Ofbeeldienge:Flag of Italy.svg|20px]])

==Weireldkampioenn elite mann van de voorbye joarn==
*[[2006]] in Salzburg: [[Paolo Bettini]] ([[Ofbeeldienge:Flag of Italy.svg|20px]])
*[[2005]] in Madrid: [[Tom Boonen]] ([[Ofbeeldienge:Flag of Belgium.svg|20px]])
*[[2004]] in [[Verona]]: [[Oscar Freire]]  ([[Ofbeeldienge:Flag of Spain.svg|20px]])
*[[2003]] in Hamilton: [[Igor Astarloa]] ([[Ofbeeldienge:Flag of Spain.svg|20px]])
*[[2002]] in [[Zolder]]: [[Mario Cipollini]] ([[Ofbeeldienge:Flag of Italy.svg|20px]])
*[[2001]] in Lissabon: Oscar Freire ([[Ofbeeldienge:Flag of Spain.svg|20px]])
*[[2000]] in Plouay: [[Romans Vainsteins]] ([[Ofbeeldienge:Flag of Latvia.svg|20px]])
*[[1999]] in Verona: Oscar Freire ([[Ofbeeldienge:Flag of Spain.svg|20px]])
*[[1998]] in Valkenburg: [[Oscar Camenzind]] ([[Ofbeeldienge:Flag of Switzerland.svg|20px]])
*[[1997]] in San Sebastian: [[Laurent Brochard]] ([[Ofbeeldienge:Flag of France.svg|20px]])
*[[1996]] in Lugano: [[Johan Museeuw]] ([[Ofbeeldienge:Flag of Belgium.svg|20px]])

==Belgn en West-Vloamiengn==
De [[België|Belgn]] zyn et mêest succesvol gewist in de Weireldkampioenschappn: België telt 25 weireldkampioenn, en eit doarmee de êeste platse. [[Itoalië]] es twiddes mè 17 kampioenn. Tom Boonen wos de latste Belg die gewounn eit, Johan Museeuw de latste [[West-Vloandern|West-Vloamieng]]. Andere Belgn zyn [[Rudy Daenens]] ([[1990]]), [[Claude Criquielion]] ([[1984]]), [[Freddy Maertens]] ([[1981]]), [[Eddy Merckx]] ([[1974]], [[1971]], [[1967]]), [[Benoni Beheyt]] ([[1963]]), [[Rik Van Looy]] ([[1961]], [[1960]]), [[Rik Van Steenbergen]] ([[1957]], [[1956]], [[1949]]), [[Stan Ockers]] ([[1955]]), [[Briek Schotte]] ([[1950]], [[1948]]), [[Marcel Kint]] ([[1938]]), [[Eloi Meulenberg]] ([[1937]]), [[Jean Aerts]] ([[1935]]), [[Karel Kaers]] ([[1934]]), [[Georges Ronsse]] ([[1929]], [[1928]]).

[[Categorie: Wielerkoers]]

[[ca:Campionat del Món de ciclisme en ruta masculí]]
[[cs:Mistrovství světa v silniční cyklistice]]
[[da:VM i landevejscykling]]
[[de:Straßen-Radweltmeisterschaft]]
[[en:UCI Road World Championships, Men]]
[[es:Campeonato mundial de ciclismo en ruta]]
[[eu:Txirrindularitzako Munduko Txapelketak]]
[[fr:Championnats du mounde de cyclisme sur route]]
[[he:אליפות העולם באופניים (כביש)]]
[[it:Campionato del moundo di ciclismo su strada]]
[[ja:世界選手権自転車競技大会]]
[[no:VM i landeveissykling]]
[[pl:Mistrzostwa świata w kolarstwie szosowym]]
[[sv:VM i cykel]]
[[th:การแข่งขันจักรยานชิงแชมป์โลก]]
