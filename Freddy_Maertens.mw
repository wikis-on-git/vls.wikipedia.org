'''Freddy Maertens''' ([[Nieuwpoërt]], 19 februari 1952) is e vroehern coureur.
<br>
Freddy Maertens wos prof van 1972 toet 1987. 't Wos e hoejn sprinter en ie ad onhejoërd vele macht. 

==Carrière ==
* Freddy Maertens behoste ze profcarrière bie Flandria. In de joar'n '70 wos dat iejen van de sterkste ploeh'n in 't peletong. Tope mè [[Marc Demeyer]] en [[Michel Pollentier]] vormde Maertens de Drie Musketiers. 
* Maertens wos een iejerste kè wèreldkampioen in 1976. In 1973 wosn't biekan. Moa 't wos boel tussje nem en Eddy Merckx in de finale, en ezo koste Felice Gimondi win. Sedertieje kwam et noëit mè hoed tussje Eddy en Freddy.
* Freddy ed 3 kjèrs mèjedoan an [[Tour de France]] en en ed osjeblief 15 etappen ewon. In iedern Tour wont'n de hroejn boaj van 't punteklassement. 
* In de [[Roende van Spâje]] van 1977 wosn leider van 't behun toet 't ende! En e won toen oek 13 van de 19 etapp'n. 
* In de [[Roende van Italie]] van 1977 wont ie 7 ritten. Moa jammer henoeg is 'n hevoal'n. De breuke an ze pols wos 't behun van 't ende. 
* In 1979 en 1980 won Maertens oljène noh moa kermeskoersen. 
* In 1981 wos Maertens bie Boule d'Or olmettekè were beter, moa 't deurde niet lange. Da joar wont'n wel 5 etappen in de Tour. En in 't najoar wost'n voe de 2de kè wèreldkampioen. In e sprint versloeh Freddy mahistroal Beppe Saronni en Bernard Hinault, toch hèn sukkeloars.
* In 1987 stop'nde mè koers'n.

==Trivia== 
* Vriend'n en vijand'n van Freddy noem'n nem oek soms "Lippe". 
* In tiede van Freddy Maertens moestej kiezen: ofwel wos je fan van Freddy, ofwel van [[Eddy Merckx]]. 't Wos 't een of 't ander. En oek mè [[Roger De Vlaeminck]] adde Freddy dikkers ambras. In de Roende van Vloanderen van 1976 wilde Freddy ni oenderdoen voe De Vlaeminck. Ze zoat'n olletwieje in de kophroep... e ze liet'n nunder utzakken omda ze nie kust'n verdroah'n da d'n andere gink win. 
* Freddy Maertens is ereburher van [[Middelkerke]]. E werkt voe 't moment (2006) in 't [[Nationaal Wielermuseum]] va [[Roeseloare]].
* Op 't ende van juli 2006 a Freddy mèjedoan an de Gentlemenrace, e koers in Oalst voer oede koereurs. 's Anderdaags èn z'em moetn wehvoeren no de klinikke: e wos slichtèkommen (ertekloppingn). J'oad em verzekers è bitje eforceerd e ni enoeg etraind.

[[Category:Belhische coureur|Maertens Freddy]]
[[category:Roeseloare|Maertens Freddy]]

[[de:Freddy Maertens]]
[[en:Freddy Maertens]]
[[es:Freddy Maertens]]
[[fr:Freddy Maertens]]
[[nl:Freddy Maertens]]
[[pl:Freddy Maertens]]
[[sv:Freddy Maertens]]
