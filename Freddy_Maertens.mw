'''Freddy Maertens''' ([[Nieuwpôort]], [[19 februoari]] [[1952]]) is e Vlamse coureur.
<br>
Freddy Maertens wos prof van 1972 toet 1987. 't Wos e goein sprinter en ie ad ongejôord vele macht. 

==Carrière ==
* Freddy Maertens begoste ze profcarrière bie Flandria. In de joar'n '70 wos dat êen van de sterkste ploeg'n in 't peletong. Tope mè [[Marc Demeyer]] en [[Michel Pollentier]] vormde Maertens de Drie Musketiers. 
* Maertens wos een êeste kè weireldkampioen in 1976. In 1973 wosn't bykan. Moa 't wos boel tussche nem en [[Eddy Merckx]] in de fynale, en ezo koste Felice Gimondi win. Sedertieje kwam et nôoit ne mè goed tusschen Eddy en Freddy.
* Freddy ed 3 kêers mèjedoan a 'n [[Roende van Vrankryk|Tour de France]] en en ed osjeblief 15 etappen ewon. In iedern Tour wontn de groen [[boai]] van 't punteklassement. 
* In de [[Roende van Spâje]] van 1977 wosn leider van 't begun toet 't ende! En e won toen oek 13 van de 19 etapp'n. 
* In de [[Roende van Italie]] van 1977 wont ie 7 ritten. Moa jammer genoeg is 'n gevoal'n. De breuke an ze pols wos 't begun van 't ende. 
* In 1979 en 1980 won Maertens olêne nog moa kermeskoersen. 
* In 1981 wos Maertens bie Boule d'Or olmettekè were beter, moa 't deurde niet lange. Da joar wontn wel 5 etappen in de Tour. En in 't najoar wostn voe de 2de kè weireldkampioen. In e sprint versloeg Freddy magistroal Beppe Saronni en Bernard Hinault, toch gèn sukkeloars.
* In 1987 stop'nde mè koers'n.

==Trivia== 
* Vrynd'n en vijand'n van Freddy noem'n nem oek soms "Lippe". 
* In tyde van Freddy Maertens moestej kiezen: ofwel wos je fan van Freddy, ofwel van Eddy Merckx. 't Wos 't een of 't ander. En oek mè [[Roger De Vlaeminck]] adde Freddy dikkers ambras. In de Roende van Vloanderen van 1976 wilde Freddy ni oenderdoen voe De Vlaeminck. Ze zoatn olletwieje in de kopgroep... e ze lietn nunder uutzakken omda ze nie kustn verdroag'n da d'n andere gink win. 
* Freddy Maertens is ereburger van [[Middelkerke]]. E werkt voe 't moment (2006) in 't [[Nationaal Wielermuseum]] va [[Roeseloare]].
* Op 't ende van juli 2006 a Freddy mèjedoan an de Gentlemenrace, e koers in Oalst voer oude koereurs. 's Anderdoags èn z'em moetn wegvoeren no de klinikke: e wos slichtèkommen (ertekloppingn). J'oad em verzekers è bitje eforceerd e ni enoeg getraind.

[[Categorie:Belgische coureur|Maertens Freddy]]
[[Categorie:Roeseloare|Maertens Freddy]]

[[de:Freddy Maertens]]
[[en:Freddy Maertens]]
[[es:Freddy Maertens]]
[[fr:Freddy Maertens]]
[[it:Freddy Maertens]]
[[nl:Freddy Maertens]]
[[pl:Freddy Maertens]]
[[sv:Freddy Maertens]]
