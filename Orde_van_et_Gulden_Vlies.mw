De '''Orde van et Guldn Vlies'''  is ’n ridderorde, die in 1430 gesticht is deur ertog [[Filips de Goede]].
[[Ofbeeldienge:Philip the good.jpg|thumb|left| Filips de Goede met de keetn van de deur em gestichte Ridderorde.]]
[[Ofbeeldienge:Louis de Gruuthuse.jpg|thumb| Lodewyk van Gruuthuse met de keetn van de Orde van ’t Guldn Vlies.]]
==Geschiedenisse==
Ertog Filips de Goede richtte d’n tienstn januoari 1430 de orde up in [[Brugge]], ter gelegeneid van z’n trouw met Isabella van Portugal. Je wilde de ridders van z’n ryk verenign vo nog meer anzien te geevn an z’n dynastie. De nieuwe orde bestound uut ’n select gezelschap woamee dat y z’n beste medewerkers en buutnlandse boundgenootn koste eern. Je was nie d’n eestn die zo ’n orde in leevn riep. Peis moar an de befoamde Ingelsche Orde van de Kouseband, die nog ouder is. De Orde van et Guldn Vlies benoemde vier belangryke ambtenoarn: de kanselier, die verantwoordelik was vo de zegel en controle uutoefende ip de ridders , de schatbewoarder, de griffier, die verantwoordinge at vo de documentn , en de woapnkeunink die de kapittelvergoaringn leidde. ’t Kapittel, ’t bestier, bestound uut dertig gekoozn ridders, w.o. [[Lodewyk van Gruuthuse]] .
De functie van ’t oofd van de orde gink achtereenvolgns over van  Filips de Goede noa [[Karel de Stoute]] , [[Maria van Bourgondië]] , [[Filips de Schone]] , Karel V, Filips II, enz...
Os Karel de Stoute in 1477 sneuvelde kwamt d’orde in andn van z’n dochter Maria van Bourgondië en eur vint Maximiliaan van Oostnryk, d’n Habsburger. Doadeure noamn de [[Habsburgers]] de soevereiniteit over van de orde.
In 1516 veranderde Karel V, keizer van ’t illig Rooms Ryk, keunink van Spanje en heer van de Nederlandn de statuutn. In plekke van dertig ridders woarn d’r nu viftig. De orde was erkend deur de paus en genoot pauselikke privileges. De orde was in feite ’n religieuze gemeenschap. De vergoaringn mostn deure goan in e kerke. Doadeure vind je nog woapnschildn van de orde in ’t koorgestoelte van verschillige kerkn. (bvb. in de Onze-Lieve-Vrouwekerke in Brugge, en ook in Gent, Mechelen, Barcelona.)
In ’t begun van de 18e eeuwe is de orde gesplitst in ’n Spoanschn en ’n Oostenryksn tak.

De schattn van’t Guldn Vlies wordn nu bewoard in Wenen.

De Orde bestoat nog oltyd as oge ounderscheidinge. D’Ollanders, Van Willem I tout keuniginne Beatrix, zyn d’r mee geerd en ook enigte van onze keuningn.
