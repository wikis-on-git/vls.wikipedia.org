[[Ofbeeldienge:Philip the good.jpg|thumb|<center> Filips den Goein met de keetn van de deur em gestichte Ridderorde]]
[[Ofbeeldienge:Louis de Gruuthuse.jpg|thumb|<center> [[Lodewyk van Gruuthuse]] met de keetn van de Orde van ’t Gulden Vlies]]
De '''Orde van et Gulden Vlies''' is 'n ridderorde, die in 1430 gesticht is deur ertog [[Filips den Goein]].

==Geschiedenisse==
D'n tienstn januoari 1430 richtte Ertog [[Filips den Goein]] de orde ip in [[Brugge]], ter geleegneid van d'n trouw mè z'n derde vrouwe [[Isabella van Portugal (1397-1471)|Isabella van Portugal]]. Je wilde de ridders van z’n ryk verenign vo nog meer anzien te geevn an z’n dynastie. De nieuwe orde bestound uut ’n select gezelschap woamee dat 'n z’n beste medewerkers en buutnlandse boundgenootn koste eern. Je was nie d’n eestn die zo ’n orde in leevn riep. Peis moar an de befoamde Ingelsche Orde van de Kouseband, die nog ouder is. De Orde van et Gulden Vlies benoemde vier belangryke ambtenoars: de kanselier, die verantwoordelik was vo de zegel en controle deed ip de ridders, de schatbewoarder, de griffier, die verantwoordelik was vo de documentn, en de woapnkeunink die de kapittelvergoaringn leidde. ’t Kapittel, ’t bestier, bestound uut dertig gekoozn ridders, w.o. [[Lodewyk van Gruuthuse]].

De functie van ’t oofd van de orde gink achtereenvolgns over van  Filips den Goein noa [[Karel den Stoutn]], [[Maria van Bourgondië]], [[Filips den Schoonn]], [[Karel V van et Illig Roomsche Ryk|Karel V]], [[Filips II van Spanje|Filips II]], enz...

Os Karel den Stoutn in [[1477]] sneuvelde, gink d’orde no z’n dochter Maria van Bourgondië en eur vint [[Maximiliaan van Oostenryk]], d’n Habsburger. Doadeure noamn de [[Habsburgers]] de soevereiniteit over van de orde.

In 1516 veranderde Karel V, keizer van ’t [[Illig Rôoms Ryk]], keunink van [[Spanje]] en heer van de [[Nederlandn]], de statuutn. In plekke van dertig ridders woarn d’r nu viftig. De orde was erkend deur de paus en was in feite ’n religieuze gemeenschap. De vergoaringn mostn deure goan in e kerke. Doadeure vind je nog woapnschildn van de orde in ’t koorgestoelte van verschillige kerkn, lik in de [[Onze-Lieve-Vrouwekerke (Brugge)|Onze-Lieve-Vrouwekerke]] in Brugge, mor ook in [[Gent]], [[Mecheln]] en [[Barcelona]].

In ’t begun van de 18e eeuwe is de orde gesplitst in ’n Spoanschn en ’n Oostnryksn tak.

De schattn van’t Gulden Vlies wordn nu bewoard in [[Weenn]].

De Orde bestoat nog oltyd ols oge ounderscheidinge. D’Ollanders, Van Willem I tout keuniginne Beatrix, zyn d’r mee g'eerd en ook enigte van onze keuningn.
{{Commons|Order of the Golden Fleece|Orde van et Gulden Vlies}}
[[Categorie:Ridderorde]]

[[be-x-old:Ордэн Залатога Руна]]
[[ca:Orde del Toisó d'Or]]
[[cs:Řád zlatého rouna]]
[[de:Orden vom Goldenen Vlies]]
[[en:Order of the Golden Fleece]]
[[es:Orden del Toisón de Oro]]
[[fr:Ordre de la Toison d'or]]
[[hu:Aranygyapjas rend]]
[[it:Ordine del Toson d'Oro]]
[[ja:金羊毛騎士団]]
[[ka:ოქროს საწმისის ორდენი]]
[[ko:황금양모기사단]]
[[nl:Orde van het Gulden Vlies]]
[[no:Ordenen det gylne skinn]]
[[pl:Order Złotego Runa]]
[[pt:Ordem do Tosão de Ouro]]
[[ru:Орден Золотого руна]]
[[sk:Rád Zlatého rúna]]
[[sv:Gyllene Skinnets orden]]
[[zh:金羊毛骑士团]]
