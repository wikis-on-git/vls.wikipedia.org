[[Ofbeeldienge:Hans Memling 046.jpg|thumb|Tommaso Portinari deur [[Hans Memling]] (Metropolitan Museum of Art, New York)]]
'''Tommaso Portinari''' ([[1432]]-[[1501]]) was ’n Italioanschn bankier uut [[Firenze]] en filioalhouder van de [[Medici]]-bank in [[Brugge]].

De Medici woarn de belangrykste geldschieters van de [[Bourgondische ertoogn]] en in 1466 eurdn ze ‘t [[Hof Bladelin]] in Brugge dat de ''Banco de Medici'' wierd. Loater kochtn ze ‘t.
’t Patriciërsuus wierd round 1440 gebouwd deur de belangryke Brugsche figeure Pieter Bladelin, êen van de schatbewoarders van de [[Orde van et Gulden Vlies]]. [[Piero di Cosimo de' Medici|Piero de’ Medici]], de zeune van [[Cosimo de' Medici den Oudn|Cosimo de' Medici]], liet nog e vleugel bybouwn. Portinari weunde doa van 1479 tout 1497.

In 1450 was Angelo di Jacopo Tani filioalhouder in Brugge en Tommasso Portinari was eest z’n assistent. Cosimo de’ Medici e noois vele vertrouwn in Portinari g’ed. Mor achter z'n dôod en  achter enigte intriges pakte Portinari in 1465 Tani ‘s platse. Tani vertrok in 1467 no de Medici-bank van [[Londn]] en werkte van doaruut tegoare met de bank van Brugge. Portinari bleef filioalhouder tout in 1478. Je gink failliet deur de grôte lêniengn an [[Karel den Stoutn]] en [[Maximiliaan I|Maximiliaan van Oostnryk]]. In 1497 vertrokt ’n definitief uut Brugge.

Portinari was zot van Vlamsche kunst. Je liet z’n portret schildern, en ôok da van z’n vrouwe Maria di Francesco Bandini Baroncelli, deur [[Hans Memling]]. 

En ’t bekendste werk van [[Hugo van der Goes]], ’t altoarstik ''Anbiddienge van d’herders'' of  ''de Portinari Triptiek'', was zyn ipdracht. ’t Was bedoeld vo de kapelle van ‘t hospitoal van Santa Maria Nuova in
Firenze en d’Italioansche schilders w.o. [[Leonardo da Vinci]] lietn under styf deur ’t werk beïnvloedn.

[[Categorie:Italioansche mens]]

[[en:Tommaso Portinari]]
[[nl:Tommaso Portinari]]
