Den '''Centroal-Frankischn Rymbybel''' es en middeleeuws commentoar up den [[Bybel]] da van belang es vo de studie van et [[Oudnederlands]].

==Oorsproeng en daterienge==
Van da commentoar bluuvn d'r ollene moa enigste fragment'n over die gevond'n èn gewist tusschn 1866 en 1922.

De noame <i>Centroal-Frankisch</i> verwyst na d'n regio van erkomste van 't andschrift en nie na de toale. 't Andschrift zoe ofkomstig zyn uut wuk dan nu [[Noordryn-Westfoaln]] ([[Duutsland]]) es, bievoorbeeld rond [[Keuln]]. 

==Toale==
De toale van de tekst'n komt nie stif Nederlands over. 't Geheel komt eerder vroeg-[[Middeloogduuts]] over.

Da komt omdat et e roare miengelienge es van [[Middelfrankisch]], [[Nederfrankisch]] en/of [[Saksisch]] (ook wel Nederduuts of Platduuts genoemd). Verzekers wos d'n oorsproenkelyk'n tekst [[Middelfrankisch]], en [[Oogduuts]] dialect, moa èt ze deur ne Nederfrankisch-sprekend'n 'vertoaler' erwerkt gewist. Dienen bewerker veranderde uutgangn, vervoegiengn en woord'nschat an zyn eigen toale die 't midd'n oudt tusschn [[Oudnederlands]] en [[Middelnederlands]].

Da wos in dienen tyd nie roars. In plekke van klakkeloos in 't Oogduuts te schryvn, verkoozn ze dikkers om ne bestoand'n tekst gedeeltelyk an te pass'n an under eigen toale. De toale van [[Hendrik van Veldeke]] es ook ofwisselend Nederlands of Duuts genoemd.

't '''INL''' (<i>Instituut voor Nederlandse Lexicologie</i>) vond d'n tekst in olle gevol belangrik genoeg om em up te neemn in under '''Corpus Oudnederlands''' (zie externe koppelieng).

==Fragment==

==Referensjn==
*David A. Wells, ''The Central Franconian Rhyming Bible ("Mittelfränkische Reimbibel"): An Early-Twelfth-Century German Verse Homiliary'', Rodopi, Amsterdam - New York, 2004, ISBN 90-420-0860-1

==Externe koppeliengn==
*[http://www.tst.inl.nl INL: Corpus Oudnederlands Online]

[[Categorie:Toale]]
