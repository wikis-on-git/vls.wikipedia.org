't '''Westvlams Gemiengeld Vintekoor''' is e [[België|Belgische]] [[koor|zanggroep]] uut de provinsje [[West-Vloandern]]. In de groep zittn der 14 [[zanger]]s en artistiek directeur Jowan Catteeuw, en ze bestoan al sins 't joar [[2000]]. Typisch voe de groep is da ze allêne moa in 't dialect uut de provinsje ziengn: 't [[West-Vlams]]. Muzikoal gezien zien under nummers [[cover]]s va bekende nationoale en internationoale hits, woa da ze ulder eigen West-Vlamsche tekstn èn upgeplakt. De tekstn geevn mêestol kritiek up diengn van olledoage, moa wel humoristisch upgevat.

't Koor is wel gin professionele voltiedse bezigeid voe de leedn, moa deur under populariteit doen ze wel mêer dan 20 uptredens in e joar; surtout in de provinsje West-Vloandern. Sedert da ze bestoan èn ze al vuuf full-[[cd]]'s uutegeevn, noamelik: 
#''Mo Gow Zeg'' (2003)
#''Mo Joentjes Toch'' (2004)
#''Gif Mo Slunse'' (2005)
#''Gif Mo Van 't Kiend'' (2006)
#''Mo Kiekt eki nu si'' (2007)

Up diene êeste cd stoan der vele oudere nummerkes die de groep ann kunn moaken in updracht van vele regionale initiatievn. Nummers lik "''Filmacteur''" woaren gemakt in updracht van [[Radio 2]] en werdn êest live gezoengn in de [[cinema]] De Keizer in [[Lichtervelde]]. 't Nummer "''Me gon olteit in West-Vloandern bluven weunen''" is ôok up vroage van Radio 2 live gespeeld, in de [[Roeseloare|Roeseloarse]] [[Reo-veilienge]]. Nummers lik "''Ruus buus buus''" (gebaseerd up en [[Sint-Moarten]]sliedje), "''A mo toet gie''" en een eerbetôon an de [[Fransmans]] "''Les godverdommes sont là''" pastn ollemoale bie de gemêente [[Koekloare]] en zien gemakt in soamnwerkinge met de gemêentelikke culturele road. Voe [[voetbol]]clubs [[VK Koekelare]] zoengn ze de nummers "''Voruut met die bolle''" en "''Boenke boenke niemand droenke''", en voe 't kampioenschap van [[Cercle Brugge]] mochtn ze "''De Cercle is kampioen''" ziengn.

==Externe koppeliengn==
* [http://www.vintekoor.be Officiële site]

[[Categorie:West-Vlamsche groep]]

[[nl:Westvlams Gemiengeld Vintekoor]]


* [http://www.samdemeyere.be Fansite superfan Sam (gaat naar alle optredens)]
