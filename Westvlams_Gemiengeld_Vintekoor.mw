't '''Westvlams Gemiengeld Vintekoor''' is e [[Belgje|Belgische]] [[koor|zanggroep]] uut de provinsje [[West-Vlaondern]]. In de groep zittn der 14 [[zanger]]s en artistiek directeur Johan Catteeuw, en ze bestaon al sichtend 't jaor [[2000]]. Typisch voe de groep is da ze aljene mao in 't dialect uut de provinsje ziengn: 't [[West-Vlams]]. Muzikaol hezien zien under nummers [[cover]]s va bekende nationoale en internationoale hits, woa da ze ulder eigen West-Vlamse tekst'n èn ipgeplakt. De tekstn heevn mêestol kritiek ip diengn van olledaohe, mao wel humoristisch ipgevat.

't Koor is wel hin professionele voltiedse bezihheid voe de leedn, mao deur ze populariteit doen ze wel mjeer dan 20 iptredens in e jaor; surtout in de provinsje West-Vlaondern. Sinds da ze bestaon èn ze al drie full-[[cd]]'s uutheheevn, noamelik: ''Mo Gow Zeg'', ''Mo Joentjes Toch'' (2004) en ''Gif Mo Slunse'' (2005).

Ip diene eejste cd stoen der veel oedere nummerks die de groep at kunn maoken in ipdracht van vele regionele initiatievn. Nummers lik "''Filmacteur''" woaren gemakt in ipdracht van [[Radio 2]] en werdn eejst live gezoeng in de  [[cinema]] De Keizer in [[Lichtervelde]]. 't Nummer "''Me gon olteit in West-Vloandern bluven weunen''" is wok ip vraoge van Radio 2 live hespeeld, in de [[Roeseloare|Roeselaorse]] [[Reo-veilienge]]. Nummers lik "''Ruus buus buus''" (hebaseerd ip en [[Sint-Maorten]]sliedje), "''A mo toet gie''" en een eerbetôon an de [[Fransmans]] "''Les godverdommes sont là''" pastihe ollemaole bie de gemêente [[Kookloare]] en zien gemakt in saomnwerkienge met de gemêentelike culturele raod. Voe [[voetbol]]clubs [[VK Koekelare]] zoengn ze de nummers "''Voruut met die bolle''" en "''Boenke boenke''", en voe 't kampioenschap van [[Cercle Brugge]] mochtn ze "''De Cercle is kampioen''" ziengn.

==Externe koppeliengn==
* [http://www.vintekoor.be Officiële site]

[[Categorie:West-Vlamse groep]]

[[nl:Westvlams Gemiengeld Vintekoor]]
