{{Taxobox|type=dier
|afbeelding=Phasianus colchicus 3 tom (Marek Szczepanek).jpg
|afbeeldingtekst=E fazante (e vintje)
|rijk=[[Animalia]] (Dieren)
|stam=[[Chordata]] (Chordadieren)
|klasse=[[Vogels|Aves]] (Vogels)
|orde=[[Hoendervogels|Galliformes]]
|familie=[[Phasianidae]] (Fazant'n)
|geslacht=''[[Phasianus]]''
|w-naam=''Phasianus colchicus''
|auteur=[[Carolus Linnaeus|Linnaeus]]
|datum=1758}}
E '''fazante''' is e grôotn veugel die overol in West-Vloandern vôornkomt. Ze zyn ôorsproenkelik van Aazje, mo ze leevn nu in verre hêel [[Europa]]. 

't Bestoan buutn de geweune fazante (woarover dat ier goat) nog e masse sôortn fazantn (lyk [[pow|pows]]), mo doavan leevn der ginne vrie in West-Vloandern.

==Uutzicht==
't Vintje is grodder dan 't wuvetje (toet 90 cm voe 't vintje en toet 60 cm voe 't wuvetje) en 'n et e langern steirt. En is oek mêer ekleurd. Ze kop is groene met e grôte rôo plekke. Oltemets etn an ze nekke e witn riengel, mo dat is nie algemêen. Ze lyf is bruunachtig me witte, zworte en grysde plekkn.

't Wuvetje is bruun-grysde va kleur en volt vele miender up.

==Verspreidienge==
Ôorsproenkelik komn ze uut Aazje, me ze zyn in Europa verzeker deur de [[Romeinn]] inevoerd, verzeker voen up te joagn. Oek nu nog is er stief vele up ejoagd. Ze komn in Europa overol vôorn buutn in Scandinoavje en [[Portugal]].

==Leevnswyze en teetn==
Ze komn setoe vôorn in oopn veld, mo ze leevn oek in busschn (ze sloapn mêestol in [[boom]]n). Z'eetn vanolles (groan, [[ges]] en bloars en bêesterie). In West-Vloandern zyn ze mei verantwôordelik voe 'n achteruutgang van [[oazelworm]] (en oagedisse zoender pôotn), woa danze up joagn.

E vintje e mêestol mêerdere wuvetjes oender nem. Ze moakn e nest up de groend en leggn oengeveer 10 eiers tusschn april en juni. Ze broedn tusschen de 3 en de 4 weekn. Ze bluuvn en endetje by nunder moeder en groein stief zêre, ze zyn ol eevn grôot of nunder oeders achter 15 weekn.

[[Categorie:Oene]]

[[nl:Gewone fazant]]
