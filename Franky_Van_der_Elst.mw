'''Franky Van der Elst''' ([[30 april]] [[1961]], Opwijk) es nen ex-[[voetbol]]ler en nen (ulp)-[[trainer]]. Aloewel dat ie in verschillende ploegn eit gespeeld, es't ie vôorol gekend voo zin joarn bie [[Club Brugge]], woar dat ie van [[1984]] tot [[1999]] gepeeld eit en vanof [[2005]] ulptrainer es. Zin positie wos verdedigende midd'nvelder en in die oedoanigheid wos ie een rots in de brandinge voo de verdediginge. Moar voo golln moest je nie bie em zin. Jeit 464 matchn in êeste klasse gespeeld, een absoluut rekord. In de beker eit ie ôok een recordaantol matchen gespeeld, noamelik 65. In ol die joarn eit ie twêe kêers de [[Goud'n Schoe]] gewonnen ([[1990]] en [[1996]]). Soamen me [[Raoul Lambert]] en [[Jan Ceulemans]] vormt ie een monument van het moderne Club Brugge. Zinne bienoame wos ''The Fox''. Noast Club Brugge eit ie ôok een belangrike rolle gespeeld in de nationoale ploeg, woarvôorn dat ie 78 matchn gespeeld eit.

In 1999 wos zin actieve voetbolcarrière gedoan en es't ie trainer geword': vier joar bie [[Germinal Beerschot]], en een korte periode bie [[Lokeren]]. In 2005 es't ie ulptrainer gekoomn onder Jan Ceulemans, moa lange eit da nie gedeurd. Doarnoa wos't ie ulptrainer onder [[Emilio Ferrera]], moar deur de anoud'nde probleemn bie Club Brugge es't ie ip [[28 januoari]] [[2007]], soamn me de trainer ontsleegn. 

[[Categorie: Vlamsche voetboller|Van der Elst, Franky]]
[[nl:Franky Van der Elst]]
