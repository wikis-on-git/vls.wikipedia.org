{{veranderplat|Ostends}}

[[Ofbeeldienge:1000 Belgische frank.jpg|thumb|right|Constant Permeke ip 't oude 1000 frang brieftje]]
'''Constant Permeke''' ([[Antwerpn]], [[31 juli]] [[1886]] - [[Jabbeke]], [[4 januoari]] [[1952]]) wos ne Vlamschn [[expressionisme|expressionist]]. Oloewel dat'n in Antwerpn geboorn is, et'n vanof zyn zes joar in [[Ostende (stad)|Ostende]] geweund en ip loatere leeftyd ist'n veruusd noa [[Jabbeke]].

==Leevn==
Permeke et zyn êeste stappn in de kunst gezet an de academie van [[Brugge]] en loater an die van [[Gent]]. Binst zyn legerdienst in Gent goat'n in [[Sint-Martens-Latem]] weunn, woa dat'n tydgenootn ountmoet. Achter zyn legerdienst goat'n were noar Ostende, woa dat'n em lat inspireern deur et arte visschersleevn, dat'n me veel emotie schildert, vandoar de noame ''expressionisme''. Achter een tydje kêert'n were noa Sint-Martens-Latem, en komt er ounder invloed van [[Albert Servaes]], die als voader van 't Vlamsche expressionisme wordt gezien. Ip [[27 juni]] [[1912]] trouwt'n me Maria Delaere uut [[Poperienge]] en goat'n ipnieuw in Ostende weunn. Doar kent'n een êeste vruchtboare periode.

In [[1914]], by 't begun van de [[Êeste Weireldoorloge]], wordt Permeke ipgeroepn deur 't leger vo Antwerpn te verdedigen. Je rakt gekwest, wordt overgebrocht noar [[Iengeland]], en et doar een twêede vruchtboare periode, me 't Iengels landschap als inspiroatiebronne, me werkn gelik ''De vreemdeling'', ''De ciderdrinker'', ''Oogst in Devonshire'', ''De slachter''. Achter de grôotn oorloge kêert'n were noar Ostende, woar dat'n een verpauperde wyk werevindt. Da leidt tot een nieuwe reekse van werkn, in sombere kleurn. In die periode schildert'n ''De verloofden'', ''Oostendse vissers'', ''Het zwarte brood'', ''De kermis'', ''Over Permeke'', ''De zeebonken'',....

Vanof [[1920]] krygt'n erkennienge  in [[België]] en buutnland. In [[1926]] leeft'n een tydje in [[Zwitserland]], en schildert 'n antal berglandschappn. Vanof [[1930]], ton dat'n noa Jabbeke veruusd wos, begunt'n vôorol boerelandschappn te schildern (''Gouden Oogst'' [[1935]], ''De Grote Marine'' 1935, ''Moederschap'' [[1936]], ''Het Afscheid'' [[1948]], ''Dagelijks Brood'' [[1950]]). Vanof [[1937]] begunt'n ook te beeldouwn.

De [[Twiddn Weireldôorloge]] wos een slichte periode vo Constant Permeke, omdat 't expressionisme als 'Entartet' gezien wordt. Noa den oorloge krygt'n internationoale erkennienge ip een retrospectieve in [[Parys]] ([[1947]]-[[1948]]). Moar soamn met da ôogtepunt komt er ook een dieptepunt o zyn vrouwe sterft in 1948.

In zyn noadoagn goat'n nog noa [[Bretagne]], woardat'n ''De dame met de rode handschoenen'' schildert ([[1951]]). In 1952 sterft'n deur ziekte.

==Varia==
* Constant Permeke wos tot [[2002]] ofgebeeld ip 't brieftje van 1000 Belgische frang.

[[Categorie: Ostende|Permeke Constant]]
[[Categorie: Belgische kunstschilder|Permeke Constant]]

[[de:Constant Permeke]]
[[en:Constant Permeke]]
[[fr:Constant Permeke]]
[[lb:Constant Permeke]]
[[nl:Constant Permeke]]
[[pt:Constant Permeke]]
[[sv:Constant Permeke]]
