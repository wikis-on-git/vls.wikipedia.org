{{veranderplat|Ostends}}

[[Ofbeeldienge:1000 Belgische frank.jpg|thumb|right|250px|Constant Permeke ip het oude 1000 frang biljet]]
'''Constant Permeke''' ([[Antwerp'n]], [[31 juli]] [[1886]] - [[Jabbeke]], [[4 januoari]] [[1952]]) wos ne Vlamschen [[expressionisme|expressionist]]. Oloewel dattie in Antwerp'n geboorn es, eit ie vanof zin 6 joar in [[Ostende]] geweunt en ip loatere leeftid verust noo [[Jabbeke]].

==Leevn==
Permeke eit zin êeste stapp'n in de kunst geezet an de academie van [[Brugge]] en loater an die van [[Gent]].  Tidd'ns zinne legerdienst in Gent goat ie in [[Sint-Martens-Latem]] gan weun'n, woar dattie tidsgenoot'n ontmoet. Achter zinnen legerdienst goat ie were noo Ostende, woar dattie em loat inspireern deur et harde visserleevn, dattie me veel emotie schildert, vandoar de noame ''expressionisme''. Na een tidje kêert ie were noo Sint-Martens Latem, en komt er onder invloed va [[Albert Servaes]], die als voader van het Vlamsche expressionisme weirdt gezien. Ip [[27 juni]] [[1912]] trouwt ie me Maria Delaere ut [[Poperienge]] en goat ie ipnieuw in Ostende weunn. Doar kent ie een êeste vruchtboare periode.

In [[1914]], bie't begun van de [[Êeste Weireldoorloge]], weirdt Permeke ipgeroep'n deur het leger om Antwerp'n te verdedigen. Ie rakt gekwest, weirdt overgebrocht noo [[Iengeland]], en eit doar een twêede vructhboare periode, me het Iengels landschap als inspiroatiebron, me weirk'n gelik ''De vreemdeling'', ''De ciderdrinker'', ''Oogst in Devonshire'', ''De slachter''. Achter de grôoten oorloge kêert ie were noo Ostende, woar dattie een verpauperde wik werevindt. Da leidt tot een nieuwe reekse va weirk'n, in sombere kleurn. In die periode schildert ie ''De verloofden'', ''Oostendse vissers'', ''Het zwarte brood'', ''De kermis'', ''Over Permeke'', ''De zeebonken'',....

Vanof [[1920]] krigt ie erkennienge  in [[Belgje]] en buut'nland. In [[1926]] leeft ie een tidje in [[Zwitserland]], en schildert ie een aantal berglandschapp'n. Vanof [[1930]], toen dattie noo Jabbeke verust wos, begunt ie vôorol boerelandschapp'n te schildern (''Gouden Oogst'' [[1935]], ''De Grote Marine'' 1935, ''Moederschap'' [[1936]], ''Het Afscheid'' [[1948]], ''Dagelijks Brood'' [[1950]]). Vanof [[1937]] begunt ie ôok te beeldouwn.

De [[Twêede Weireldoorloge]] wos een slichte periode voo Constant Permeke, omdat het expressionisme als 'Entartet' gezien weirdt. Noa den oorloge krigt ie internationoale erkennienge ip een retrospectieve in [[Paris]] ([[1947]]-[[1948]]). Moar soamn met da ôogtepunt komt er ôok een dieptepunt o zin vrouwe sterft in 1948.

In zin noadoagn goat ie nog noo [[Bretagne]], woarda ie ''De dame met de rode handschoenen'' schildert ([[1951]]). In 1952 sterft ie deur ziekte.

==Varia==
* Constant Permeke wos tot [[2002]] ofgebeeld ip het briefke van 1000 frang.

[[Categorie: Ostende|Permeke Constant]]
[[Categorie: Belgische kunstschilder|Permeke Constant]]   

[[nl:Constant Permeke]]
