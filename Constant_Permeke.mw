{{plat|Ostends}}

[[Ofbeeldienge:1000 Belgische frank.jpg|thumb|right|Constant Permeke ip 't oude 1000 frang brieftje]]
'''Constant Permeke''' ([[Antwerpn]], [[31 juli]] [[1886]] - [[Jabbeke]], [[4 januoari]] [[1952]]) was e Vlamschen [[expressionisme|expressionist]]. Oloewel dat'n in Antwerpn geboorn is, et'n vanof zyn zes joar in [[Ostende (stad)|Ostende]] geweund en ip loatere leeftied ist'n veruusd no [[Jabbeke]].

==Leevn==
Permeke et zien êeste stappn in de kunst gezet an de academie van [[Brugge]] en loater an dien va [[Gent]]. Beist ze legerdienst i Gent goat 'n in [[Sint-Martens-Latem]] weunn, woa dat'n tiedgenootn oentmoet. Achter ze legerdienst goat 'n weer nor Ostende, woa dat'n em lat inspireern deur et arte visschersleevn dat 'n me veel emotie schildert, vandoar de name ''expressionisme''. Achter e tiedje kêert'n were noa Sint-Martens-Latem, en komt er oender invloed van [[Albert Servaes]], die als voader van 't Vlamsche expressionisme wor gezien. Ip [[27 juni]] [[1912]] trouwt 'n me Maria Delaere uut [[Poperienge]] en goat 'n ipnieuw in Ostende weunn. Doa kent 'n een èèste vruchtboare periode.

In [[1914]], bie 't begun van de [[Êeste Weireldoorloge|Eèste Wereldorloge]], wordt Permeke ipgeroopn deur 't leger vo Antwerpn te verdedigen. Je rakt gekwetst, wordt overgebrocht nor [[Iengeland]], en et doar een twidde vruchtboare periode me 't Iengels landschap als inspiroatiebronne, me werkn gelik ''De vreemdeling'', ''De ciderdrinker'', ''Oogst in Devonshire'', ''De slachter'', e.a. Achter de grootn orloge keert 'n were nor Ostende, woa dat 'n e verpauperde wiek wereviendt. Da leidt toet een nieuwe reekse va werkn, in sombere kleurn. In die periode schildert 'n ''De verloofden'', ''Oostendse vissers'', ''Het zwarte brood'', ''De kermis'', ''Over Permeke'', ''De zeebonken'', ...

Vanof [[1920]] kriegt 'n erkennienge in [[België]] en buutnland. In [[1926]] weunt 'n e tiedje in [[Zwitserland]], en schildert 'n antal berglandschappn. Vanof [[1930]], ton dat 'n noa Jabbeke veruusd was, begunt 'n vôorol boerelandschappn te schildern (''Gouden Oogst'' [[1935]], ''De Grote Marine'' 1935, ''Moederschap'' [[1936]], ''Het Afscheid'' [[1948]], ''Dagelijks Brood'' [[1950]]). Vanof [[1937]] begunt 'n ook te beeldouwn.

De [[Twiddn Weireldôorloge|Twidde Weireldorloge]] wos een slichte periode vo Constant Permeke, omdat 't expressionisme als 'Entartet' gezien wierdt. Achter den orloge kriegt 'n internationoale erkennienge ip e retrospectieve in [[Parys]] ([[1947]]-[[1948]]). Mo saamn met da ogtepunt komt er ook e dieptepunt a ze vrouwe sterft in 1948.

I ze noadoagn goat 'n nog no [[Bretagne]], woadat 'n ''De dame met de rode handschoenen'' schildert ([[1951]]). In 1952 sterft 'n deur ziekte.

==Varia==
* Constant Permeke was toe [[2002]] ofgebeeld ip 't brieftje van 1000 Belgische frang.

[[Categorie: Ostende|Permeke Constant]]
[[Categorie: Belgische kunstschilder|Permeke Constant]]

[[de:Constant Permeke]]
[[en:Constant Permeke]]
[[fr:Constant Permeke]]
[[lb:Constant Permeke]]
[[nl:Constant Permeke]]
[[pt:Constant Permeke]]
[[sv:Constant Permeke]]
