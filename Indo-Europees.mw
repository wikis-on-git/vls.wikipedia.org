De '''Indo-Europesche toalfamilie''' is e verzoamelienge va toaln die dezeste ôorsproeng en uut [[Proto-Indo-Europesche toaln]]. In't hêle koetn ongeveer 3 miljaar menschn e toale die Indo-Europees is. 

==De toaln==
===Leevnde toalfamilies===
Binn die toalfamilies zyn der vaneigns oek toaln die ol uutestorvn zyn ([[Gotisch]], [[Gallisch]], [[Umbrisch]], [[Hittittisch]],...). 

*Albanees 
:*kerngebied: Albanië
*Armeensche toaln 
:*kerngebied: Armenië
*Balto-Slovische toaln
:*kerngebied: Ôost-Europa, Baltische stoatn, Rusland
*[[Germaansche toaln]]
:*kerngebied: NW- en Centraal-Europa, ôorsproenkelyke kolonies van Iengeland en Olland
*Grieks
:*kerngebied: Grieknland
*Indo-Iraansche toaln
:*kerngebied: van Iran toet India
*Italische toaln (ollêne de variantn uut Latyn ([[Romaansche toaln]]) bestoan nog, de reste is dôod)
:*kerngebied: Zuud-Europa, Roemenië, kolonies va Vrankryk, Spanje e Portugal
*[[Keltiesche toaln]]
:*kerngebied: Britsche eilandn, Bretagne

===Dôo toalfamilies===
*Anatolische toaln 
:*kerngebied: wuk da nu [[Turkije]] is
:*uutestorvn in d'êeste êeuwe vôorn Christus
*Tochaarsche toaln
:*kerngebied: W-China, C-Azië

Ol d'aar dôo toaln woavan danze peizn dant Indo-Europesche zyn, kun deur e gebrek an brontekstn nie oenderebrocht zyn in e toalfamilie (Illyrisch, Venetisch, Dacisch, Thracisch,...).

==Indo-Germaans==
Indo-Germaans is en oede benoamienge voen Indo-Europees, mor omdat iggentlyk e verkêerde terme is (de mêeste van die toaln zyn nie Germaans), gebruukn ze dat nemê.

{{Streektoale|Ypers}}

[[Category: Toale]]
