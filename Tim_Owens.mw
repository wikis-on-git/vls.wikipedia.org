'''Tim 'Ripper' Owens''' (Akron, [[13 september]] [[1967]]) es nen [[Amerika|Amerikoansen]] zanger by heavy metal bands lyk [[Iced Earth]], [[Beyond Fear]] en [[Judas Priest]].

Owens zong by British Steel, een groepke da covers speelde van Judas Priest. Ie zong ôok by heavy metal band Winter's Bane. In 1996 werd ie opgemerkt tijdens êen van zyn optredens deur twêe moatn van Judas Priest drummer Scot Travis. Ie mocht auditie doene en verving als leadzanger de vertrokkn Rob Halford. Me Judas Priest nam Owens twêe studioalbums en twêe livealbums op. In 2001 kwam de film Rock Star uit, die loskes es gebaseerd ip Owens' carrière.

In 2003 verênigde Judas Priest zich ipnieuw met Halford en Owens verliet de groep om leadzanger Matthew Barlow in Iced Earth te vervangen.

Sinds 2005 zingt Owens in zyn eigen groep Beyond Fear, tegoare met zyn oud-collega Dennis Hayes.

Owens it een stemme waarmee dat ie veel verschillnde toonoogten aankan. Ie zong overtyd in et koor van de schole. Ie es met het talent geboren om oge te kunn zingn en oge nootn aan te kunn.

De bynoame 'The Ripper' komt van Owens zyn favoriet lieke van Judas Priest en dus niet omdat ie vrouwn vermoordt in serie.

In december 2007 heeft Tim Owens were moetn aanzetn bie Iced Earth omdat Matt Barlow es teruggekèrd. Ie es verzeker een bitje gefrustreerd ant kommen want da es al de tweede kèr dat ze em buutensmitten na twee cd's.

==Discografie==
*Winter's Bane - Heart of a killer (1993) 
*Judas Priest - Jugulator (1997) 
*Judas Priest - Live Meltdown (live album 1998) 
*Judas Priest - Demolition (2001) 
*Judas Priest - Life in London (live album and dvd, 2003) 
*Judas Priest - Metalogy (4 liedjes) 
*Iced Earth - The Glorieus Burden (2004) 
*Beyond Fear - Beyond Fear (2006)
*Iced Earth - Framing Armageddon(2007)
==Externe koppelienge==
* [http://www.timripperowens.com Zinne website] 

[[Categorie: Zanger uut de Verênigde Stoatn]]
[[Categorie: Metal]]

[[cs:Tim Owens]]
[[da:Tim Owens]]
[[de:Tim Owens]]
[[en:Tim "Ripper" Owens]]
[[es:Tim Owens]]
[[fi:Tim Owens]]
[[fr:Tim « Ripper » Owens]]
[[hr:Tim Owens]]
[[it:Ripper Owens]]
[[ja:ティム・オーウェンズ]]
[[nl:Tim Owens]]
[[no:Tim Owens]]
[[pl:Tim Owens]]
[[pt:Tim Owens]]
[[sr:Тим Овенс]]
[[sv:Tim Owens]]
