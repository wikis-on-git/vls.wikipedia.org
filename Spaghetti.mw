[[Ofbeeldienge:Spaghetti.jpg|thumb|Spagetti zonder sause]]
'''Spagetti''' (Nederlands: ''spaghetti'') is e sôorte droad'n van dêegwoarn. Spagetti wos êest populair in [[Itoalje]] ("spaghetti" wil 't eigentlyk zeggn "touwtjes"), moa nu kent hêel de weireld da. 

By nuus in [[Vloandern]] eetn we da dikkers mè [[bolonaise]] sause ([[tomatte]], [[andjoe]], [[karote]], [[seldery]], [[gekapt]]) en geraspte [[koas]] d'rip, moa die combinoasje kenn'n ze nie in Itoalje. Je kunt er oek e vegetarische sause by eetn.<p>

Macaroni, de dikkere variant van spagetti es ol langer bekend in Vloandren. Rond den oorloge oatn de minsn macaroni me [[brune suker]], goekôop dus. Loater kwam de macaroni me stikses espe en een [[bechamel]] koassause populair. Da wird dikkers gegratineerd in den oovn om der een schôon bruun kostje ip te kryg'n.<p>

't Roare me spagetti es datter niemand goe weet oe da je die lange slekk'n me manier'n moe ipeetn en zonder da je die slekk'n moe ipzuug'n zôdat nie rond jen ôorn spyt. Er zyn de volgende methood'n:
* Ne praktischn Vloaming pakt zyn [[mes]] en snydt zêre 'n poar kêern deur zyn [[assiete]] zôda de slekk'n niet le lange mêe zyn. Ton eet y vôder met zyn ferchette allêne.
* En chiquere maniere es met [[lepel ]] en [[ferchette]]: met de ferchette pak je wa spagetti, droait de ferchette met de kop in de lepel totdat er gêen lange slekk'n mêe losang'n, en ton steek je 't in je [[mond]].
* D'Italioan'n eetn et lyk de vôrige maniere, moa zonder lepel: de ferchette wird ipgedroaid tegen d'assiette.
<p>

In [[Roeseloare]] ei je [[Soubry]], noast Anco, êen van de twee grôte Belgische dêegwoarnfabrikanten.

[[Categorie:Gerecht]]
[[Categorie:Ingredient]]
[[ca:Espagueti]]
[[da:Spaghetti]]
[[de:Spaghetti]]
[[en:Spaghetti]]
[[es:Espagueti]]
[[eu:Espageti]]
[[fi:Spagetti]]
[[fr:Spaghetti]]
[[he:ספגטי]]
[[ia:Spaghetti]]
[[id:Spaghetti]]
[[it:Spaghetti]]
[[ja:スパゲッティ]]
[[jbo:cidjrspageti]]
[[ko:스파게티]]
[[nl:Spaghetti]]
[[no:Spaghetti]]
[[pl:Spaghetti]]
[[pt:Espaguete]]
[[ru:Спагетти]]
[[simple:Spaghetti]]
[[sl:Špageti]]
[[vi:Mỳ ống Italia]]
[[zh:意大利粉]]
