[[Ofbeeldienge:Spaghetti.jpg|thumb|Spaghetti zounder sause]]
'''Spaghetti''' is e sôorte droadn van dêegwoarn. Spagetti wos êest populair in [[Itoalië]] ("spaghetti" wil 't eigentlik zeggn "touwtjes"), moa nu kent hêel de weireld da. 

By nuus in [[Vloandern]] eetn we da dikkers mè [[bolonaise]] sause ([[tomatte]], [[andjoen]]s, [[karote]]n, [[seldery]] en [[gekapt]]) en geraspte [[koas]] derip, moa die combinoasje kenn ze nie in Itoalië. Je kunt er oek e vegetarische sause by eetn.

Macaroni, de dikkere variant van spagetti es ol langer bekend in Vloandren. Rond den oorloge oatn de minsn macaroni me [[brune suker]], goekôop dus. Loater kwam de macaroni me stikses espe en een [[bechamel]]koassause populair. Da wird dikkers gegratineerd in den oovn om der een schôon bruun kostje ip te krygn.

't Roare me spagetti es datter niemand goe weet oe da je die lange slekkn me maniern moe ipeetn en zounder da je die slekkn moe ipzuugn zôdat nie round jen ôorn spyt. Er zyn de volgende methoodn:
* Ne praktischn Vloaming pakt zyn [[mes]] en snydt zêre 'n poar kêern deur zyn [[assiete]] zôda de slekkn niet le lange mêe zyn. Ton eet y vôder met zyn ferchette allêne.
* En chiquere maniere es met ne [[lepel]] en [[ferchette]]: met de ferchette pak je wa spagetti, droait de ferchette met de kop in de lepel totdat er gêen lange slekkn mêe losangn, en ton steek je 't in je [[mond]].
* D'Italioan'n eetn et lik de vôrige maniere, moa zounder lepel: de ferchette wird ipgedroaid tegen d'assiette.

In [[Roeseloare]] ei je [[Soubry]], noast [[Anco]], êen van de twee grôte Belgische dêegwoarnfabrikanten.

[[Categorie:Gerecht]]
[[Categorie:Ingredient]]

[[ca:Espagueti]]
[[cs:Špagety]]
[[da:Spaghetti]]
[[de:Spaghetti]]
[[en:Spaghetti]]
[[es:Espagueti]]
[[eu:Espageti]]
[[fi:Spagetti]]
[[fr:Spaghetti]]
[[he:ספגטי]]
[[hu:Spagetti]]
[[ia:Spaghetti]]
[[id:Spageti]]
[[it:Spaghetti]]
[[ja:スパゲッティ]]
[[jbo:cidjrspageti]]
[[ko:스파게티]]
[[lt:Spagečiai]]
[[nl:Spaghetti]]
[[nn:Spaghetti]]
[[no:Spaghetti]]
[[pl:Spaghetti]]
[[pt:Espaguete]]
[[ru:Спагетти]]
[[simple:Spaghetti]]
[[sk:Špagety]]
[[sl:Špageti]]
[[sw:Spaghetti]]
[[tr:Makarna]]
[[vi:Mỳ ống Italia]]
[[zh:意大利粉]]
