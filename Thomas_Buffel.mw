{{veranderplat|Brugs}}'''Thomas Buffel''' ([[Brugge]], [[19 februoari]] [[1981]]) is e [[voetbol|foetbolliest]] (mêestol speelt 'n aanvollnde middnvelder) die voen 't moment in [[Schotland]] speelt, byn [[Glasgow Rangers]].

==Jeugd==
Thomas Buffel beguste te foetbolln by [[Ruddervôorde]], mo ne veruusde ol zêre no de jeugd van [[Cercle Brugge]]. Zyn noenkel, [[Antoine Vanhove]], wulde dat 'n no [[Club Brugge|Club]] gienk, mo de Buffels zyn echte Cerclefanoatn en dus gienk 'n no Cercle. Vanhove et toene oek ezeid da Buffel nôois voen Club gienke speeln.

At 'n zeevntiene is, komt [[Feyenoord Rotterdam|Feyenôord]] nem oaln en by 'n dien ploeg kut 'n nem hêlegans ountplôoin, êest byn de jeugd, loater oek in 'n êestn ploeg.

==Professioneel==
Buffel speelt zyn êeste twêe profjoarn byn Excelsior Rotterdam, de satellietclub van Feyenôord, in de [[Olland|Ollaansche]] êeste divisie (twidde klasse). En is doa twi keirs verkoozn toet bestn speler van de competiesche.

Achter die twêe joar (in [[2002]]), meugt 'n Jon Dahl Tomasson, die veruust nor [[AC Milaan]], vervangn in 'n êestn ploeg van Feyenôord. E doet dadde indeliks goed en ne makt in zyn êeste joar rechtet 18 gols. Oek ze twidde joar is goed, me vêertien gols. In ze derde joar moet 'n wel vele up de bank zittn (oundermêer deur dat 'n spil krygt me Ruud Gullit, 'n trainer) en achter da joar veruust 'n no de Glasgow Rangers. 

Doa speelt 'n oek nie ossan, oek omdat 'n vele eblesseerd ewist is. In [[februoari]] [[2007]] is 'n opereerd an olletwêe ze kniejn en et 'n moetn revalideern toet in [[oktober]] van da joar. In 't begun van 2007 wos 'n bikan weg no 'n [[Duutsland|Duutschn]] club Hannover, mor uutendelik is 'n ogliek byn de Rangers ebleevn.  

==Rôo Duvel==
Buffel et ol 29 keirs voen [[België]] espeeld en doarin et 'n 6 gols emakt. Zyn êestn interland wos in oktober 2002 teegn [[Andorra]], deur België ewonn met 1-0.  

==Privé==
Buffel is ol zes joar tope me Stephanie De Buysser uut [[Beirnem]], die in Schotland modellewerk doet.

[[Categorie:Ôostkamp]]
[[Categorie:Voetboller]]

[[de:Thomas Buffel]]
[[en:Thomas Buffel]]
[[es:Thomas Buffel]]
[[fr:Thomas Buffel]]
[[it:Thomas Buffel]]
[[nl:Thomas Buffel]]
[[sk:Thomas Buffel]]
