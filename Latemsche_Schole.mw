De '''Latemsche Schole''' is e [[Vloandern|Vlamsche]] kunstenoarsgroep die tegoare kwam  in den êestn elft van de 20e êeuwe in [[Deurle]] en in [[Sint-Martens-Latem]], twêe dorpn an de [[Leie]], ten zuudn van [[Gent]].

‘t Ende van de 19e êeuwe was ’t  begun van e nieuwe mentaliteit. Die vernieuwinge begost ook by de schilderkunst, die de noame [[symbolisme]] krêeg. Vele kunstenoars krêegn interesse vo ’t spirituele. De melancholie binst de êeuwwisselinge tegoare met ‘t fin-de-sièclegevoel was een typische eignschap van ‘t symbolisme. Een ander kenmerk  was ’t werekêern  noa de nateure en vele kunstenoars wildn ip den buutn goan weunn. Vanuut Gent vertrokkn vele artistn noa Sint-Martens-Latem en ze vormdn doa  de Latemsche Schole. 

De Latemsche Schole wordt ingedêeld in de volgnde groepn: 
*Den êeste groep met de mystieke symbolistn [[Albert Servaes]], [[George Minne]], [[Gustave Van de Woestijne]], [[Valerius De Saedeleer]] en [[Albijn Van den Abeele]].
*De twêede groep met de expressionistn [[Constant Permeke]], [[Jos Verdegem]], [[Gust De Smet]], [[Leon De Smet]] en [[Frits Van den Berghe]]. Die groep ad e grôotn  invloed ip de ontwikkelinge van de loatere modernistische beweginge in België. 
*De derde groep met [[Hubert Malfait]], Albert Saverys, Jozef De Coene, Arthur Deleu, Albert Claeys, Victor Lorein, Achile Van Sassenbroeck, Jules Boulez en Maurice Schelck.
*Sommigte critici en ’t ook over e vierde groep met Fons Roggeman, Luc-Peter Crombé,  Joe Van Rossem, Chris Pots, Jef Wauters, en Lea Vanderstraeten.

[[Categorie:Kunststromienge]]

[[de:Latemse School]]
[[nl:Latemse Scholen]]
