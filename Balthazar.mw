'''Balthazar''' is een Belgische pop/jazz/rock hroepke me soms een bitje folk.
 
t'hroepke eut de streke van [[Kortik]] es stief joeng. Z'ein wel ulderen eigen klank die n'bitje doe peizen an andere Belgische groepen lik dEUS, Absynthe Minded, ZIta Swoon en Sioen.

t'zunder die hunne stil zigeunerpop noemen. Ze zin lik veel echte west vlamse artisten: gien kak an ulder gat: ipzetten, spelen en were weg.

Ze zin begost in den tweden elft van 2004 roand Maarten Devoldere

In 2005 ein Maarten Devoldere, Patricia Vanneste en Jinte Deprez als achtienjoarige snotneuzen de nationale Kunstbende wedstrid voor jongeren gewonnen me ulder liedje "Lost and Found". (n'liedje voe weg te smelten)

In april 2005 trad de groep voor den ierste kier op in voltallige bezetting. In da joar wonnen ze oak Westtalent, de rockwedstrijd van de province West-Vloanderen.

In 2006 kwamen ze wèreldberoemd in Kortrik en n'bitje derbeuten: ze kosten biekanie rap genoeg optreden en in Brussle gerakten ze in de finoale van Humo's Rock Rally. Doa liepen ze ip ulder savatten weg met de KBC pris van t'publiek (Tog nog tiendeusd Euro).

== Leden ==
* Maarten Devoldere (stem, piano) Kortrik
* Patricia Vanneste (stem, viool) Kooigem
* Jinte Deprez (stem, gitaar) Stasegem
* Joachim Quartier (bas) Oastroazebeke
* Koen Verfaillie (drums) Kortrik

== Skivvografie ==
* EP: voar da skole were begint

==Externe droad==
*[http://www.balthazarband.be Officiëlen website]
*[http://www.myspace.com/balthazarband Myspace website]

[[Category:Westvlamse zangers, muzikanten en hroepkes]]
[[Category:Vlamsche zanger]]
[[Category:Kortrik]]
