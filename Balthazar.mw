{{plat|Kortriks}}

[[Ofbeeldienge:Balthazarportretb.jpg|thumb|350px|De Balthazar groep in 2006]] 
'''Balthazar''' es een [[Belgje|Belgisch]] pop/jazz/rock-groepke me soms een bitje folk.

't Groepke eut de streke van [[Kortrik]] es stif joeng. Z'ein wel uldern eign klank die n'bitje doe peizn an and're Belgische groep'n lik dEUS, Absynthe Minded, Zita Swoon en Sioen.

't Zunder die unne stil zigeunerpop noemen. Ze zin lik veel echte [[West-Vloandern|West-Vlamse]] artist'n: gine kak an ulder gat; ipzett'n, speel'n en were weg.

Ze zin begunn in den twièd'n elft van 2004 rond Maarten Devoldere.

In 2005 ein Maarten Devoldere, Patricia Vanneste en Jinte Deprez als achttienjoarige snotneuzn de nationoale Kunstbende wedstrid voo jongern gewonn'n me ulder liedje "Lost and Found".

In april 2005 terte de groep voor den ièste kièr ip in complete bezettienge ip 't podium. In da joar wonn'n ze wok Westtalent, de rockwedstrijd van de provincie West-Vloandern. Van de achtondred inzendiengen vwoar Humo's rockrally groaken ze, tôpe me 99 andre, deur de preselecties.

In 2006 begost'n ze weireldberoemd te koomn in Kortrik en 'n bitje derbeut'n: ze keun'n biekanie zière genoeg iptreed'n. In Brussle gerakt'n z'in de finoale van Humo's [[Rock Rally]]. Doa liep'n ze ip ulder slissn weg me de KBC-pris van 't publiek (toch nog tiendeusd euro).

In October 2006, ter gelegenheid van 't fièstjoar “Vijf jaar Poppunt” organizeert Poppunt 't project “Raymond en zijn Jonge Helden”. Negen beloftevolle joenge bands ermoaken elk en liedje van Raymond. Balthazar doe mee me "Gelukkig zijn". De hêle show in't Depot in Leuven wird eutgezonden ip Canvas.

Ip 't ende van 2006, na een tzestigtol optredens, besliste Maarten Devoldere van stil te verandren en mêer noa disco house te evolueren. Den drummer en de bassist wirden opzie gezet en de violiste mochtt'eur driengend ommeskooln noa 'n andr instrument.

== Leed'n ==
*Tot 't ende van 2006:
** Maarten Devoldere (stem, piano) [[Kortrik]]
** Patricia Vanneste (stem, viool) [[Kôoigem]]
** Jinte Deprez (stem, gitaar) [[Stoasegem]]
** Joachim Quartier (bas) [[Ôostrôzebeke]] 
** Koen Verfaillie (drums) [[Kortrik]]

*Vanof 2007 zin de drums en bas vervangen:
** Simon Casier (bas)
** Christophe Claeys (drums)

== Discografie ==
# Ogustus [[2006]]: Balthazar (EP), zonder title, in eigen behêer, met volgende liedjes:
## Haven't got you
## Lorraine
## Lost and found
## Don't change the word
## About running
## Never thought occasion
## In her melody

==Externe koppelienge==
*[http://www.balthazarband.be Officiëlen website]
*[http://www.myspace.com/balthazarband Myspace website]

[[Categorie:West-Vlamsche groep]]
[[Categorie:Kortrik]]

[[nl:Balthazar (band)]]
