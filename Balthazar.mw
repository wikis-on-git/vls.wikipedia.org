<!--nobot-->{{Plat|Kortryks}}

[[Ofbeeldienge:Balthazarportretb.jpg|thumb|De Balthazar groep in 2006]] 
'''Balthazar''' es een [[België|Belgisch]] pop/jazz/rock-groepke me soms een bitje folk.
==Biografie==
't Groepke eut de streke van [[Kortryk]] es styf joeng. Z'ein wel uldern eign klank die 'n bitje doen peizn an andre Belgische groepn lik [[dEUS]], [[Absynthe Minded]], [[Zita Swoon]] en [[Sioen]].

't Zunder die unne styl zigeunerpop noemn. Ze zyn lik veel echte [[West-Vloandern|West-Vlamse]] artistn: ginne kak an ulder gat; ipzettn, speeln en were weg.

Ze zyn begunn in den twêedn elft van 2004 rond Maarten Devoldere.

In 2005 ein Maarten Devoldere, Patricia Vanneste en Jinte Deprez als achttienjoarige snotneuzn de nationoale Kunstbende wedstryd voo joengern gewonn me ulder liedje "Lost and Found".

In april 2005 tertige de groep voor den ièste kièr ip in complete bezettienge ip 't podium. In da joar wonn ze ôok [[Westtalent]], de rockwedstrijd van de provincie West-Vloandern. Van de achtondred inzendiengen vôor [[Humo's rockrally]] groakn ze, tôpe me 99 andre, deur de preselecties.

In 2006 begostn ze weireldberoemd te koomn in Kortryk en 'n bitje derbeutn: ze keunn bykan nie zière genoeg iptreedn. In Brussle graktn z'in de finoale van Humo's [[Rock Rally]]. Doa liepn ze ip ulder slissn weg me de KBC-prys van 't publiek (toch nog tiendeusd euro).

In October 2006, ter gelegenheid van 't fièstjoar “Vijf jaar Poppunt” organizeert Poppunt 't project “Raymond en zijn Jonge Helden”. Negen beloftevolle joenge bands hermoakn elk en liedje van Raymond. Balthazar doe mee me "Gelukkig zijn". De hêeln show in 't Depot in Leuven wird eutgezonden ip Canvas.

Noa 't ende toe van 2006, achter en tzestigtol iptreedns, beslistige Maarten Devoldere van styl te verandren en mêer noa disco house te evolueern. Den drummer en de bassist wirden opzy gezet en de violiste mochtt'eur driengend ommeskooln noa 'n andr instrument. 
Balthazar begoste ôok mêer en mêer de grenze van de popmezik of te tastn met ne vernieuwdn set. 

Ip 18 januoari [[2007]] werd Balthazar genomineerd vô de “Zieta Award 2006” van [[Focus-WTV|WTV-Focus]]. Den êenentwintigste januoari [[2007]] oan ze d'occoazie "Lorraine" te spelen in d'êeste ofleverienge van “[[Debby & Nancy Happy hour]]" op [[Één]].

In de zommer van 2007 es de echte deurbroake gekoomn by't grôte publiek, want uldern êestn single 'This is a flirt' es grysgedroaid gewist ip [[Studio Brussel]]. j'eit zelfs nummer êen g'oald ip de 'Hot List' twêe weekn tereke in [[ogustus]], wa wil zeggn dat'ie die weekn mêest vanol gedroaid gewist es ip die zender. Ie eit ôok de dertiende plekke g'oald in 'de Afrekening', een lyste soamngesteld deur de leustereirs.

== Leedn ==
*Tot 't ende van 2006:
** Maarten Devoldere (stem, piano) [[Kortryk]]
** Patricia Vanneste (stem, viool) [[Koeigem]]
** Jinte Deprez (stem, gitaar) [[Stoasegem]]
** Joachim Quartier (bas) [[Ôostrôzebeke]] 
** Koen Verfaillie (drums) [[Kortryk]]

*Vanof 2007 zyn de drums en bas vervangen:
** Simon Casier (bas)
** Christophe Claeys (drums)

== Discografie ==
# Ogustus [[2006]]: Balthazar (EP), zonder title, in eigen behêer, me volgende liedjes:
## Haven't got you
## Lorraine
## Lost and found
## Don't change the word
## About running
## Never thought occasion
## In her melody

==Externe koppeliengn==
*[http://www.balthazarband.be Officiëeln website]
*[http://www.myspace.com/balthazarband Myspace website]

[[Categorie:West-Vlamsche groep]]
[[Categorie:Kortryk]]

[[nl:Balthazar (band)]]
