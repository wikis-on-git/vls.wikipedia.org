{{plat|Kortriks}}

[[Ofbeeldienge:Balthazarportretb.jpg|thumb|350px|de Balthazar groep]] 
'''Balthazar''' es een [[Belgje|Belgisch]] pop/jazz/rock-groepke me soms een bitje folk.

't Groepke eut de streke van [[Kortrik]] es stif jong. Z'ein wel uldern eign klank die n'bitje doe peizn an and're Belgische groep'n lik dEUS, Absynthe Minded, Zita Swoon en Sioen.

't Zunder die unne stil zigeunerpop noemen. Ze zin lik vee echte [[West-Vloandern|West-Vlamse]] artist'n: gin kak an ulder gat; ipzett'n, speel'n en were weg.

Ze zin begost in den twièd'n elft van 2004 roand Maarten Devoldere.

In 2005 ein Maarten Devoldere, Patricia Vanneste en Jinte Deprez als achttienjoarige snotneuzn de nationoale Kunstbende wedstrid voo jongern gewonn'n me ulder liedje "Lost and Found".

In april 2005 trad de groep voor den ièste kièr op in voltallige bezettienge. In da joar wonn'n ze wok Westtalent, de rockwedstrijd van de provincie West-Vloandern.

In 2006 begost'n ze weireldberoemd te koomn in Kortrik en 'n bitje derbeut'n: ze keun'n biekanie zière genoeg iptreed'n. In Brussle gerakt'n z'in de finoale van Humo's [[Rock Rally]]. Doa liep'n ze ip ulder slissn weg me de KBC-pris van 't publiek (toch nog tiendeusd euro).

== Led'n ==
* Maarten Devoldere (stem, piano) [[Kortrik]]
* Patricia Vanneste (stem, viool) [[Kôoigem]]
* Jinte Deprez (stem, gitaar) [[Stoasegem]]
* Joachim Quartier (bas) [[Ôostrôzebeke]] 
* Koen Verfaillie (drums) [[Kortrik]]

== Discografie ==
* [[2006]]: Balthazar (EP)

==Externe koppelienge==
*[http://www.balthazarband.be Officiëlen website]
*[http://www.myspace.com/balthazarband Myspace website]

[[Categorie:West-Vlamse groep]]
[[Categorie:Belgische groep]]
[[Categorie:Kortrik]]

[[nl:Balthazar (band)]]
