{{Dynastie|
| ploatje = [[Ofbeeldienge:1500 Meester van de Magdalena legende - Filips de Schone, Aartshertog van Oostenrijk, Hertog van Bourgondie.jpg|220px|Filips de Schone]]
| noame = Filips I van Kastilië, de Schone
| leevn = 1478-1506
| functie1 = Keunink-gemoal van Kastilië
| periode1 = [[1504]]-[[1506]]
| vôorganger1 = [[Ferdinand II van Aragón]]
| ipvolger1 = ginne
| functie2 =Groaf van Vloandern, Artesië, Enegouwn en Olland-Zêeland, Markgroaf van Noamn, ertog van Broabant, Limburg en Luxemburg, ertog en groaf van Bourgondië
| periode2 = [[1482]]-[[1506]]
| vôorganger2 = [[Maria van Bourgondië]]
| ipvolger2 = [[Karel V|Karel]] 
| voader=  [[Maximiliaan I|Maximiliaan van Oostnryk]]
| moeder = [[Maria van Bourgondië]]
}}
'''Filips I van Kastilië''', bygenoamd ''de Schone'' ([[Brugge]], [[22 juli]] [[1478]] - Burgos, [[25 september]] [[1506]]) was de zeune van [[Maximiliaan I|Maximiliaan van Oostnryk]] en van [[Maria van Bourgondië]]. Ie was d’n eestn Spoanschn [[Habsburg]]er.
Ip z’n  portret ist’n tweeëntwintig joar oud en ie droagt z’n keetn van de [[Orde van et Gulden Vlies]].
==Zyn Leevn==
Omdat ’n mo vier joar oud was os z’n moeder stierf  in 1482, pakte z’n voader Maximiliaan ‘t regentschap over de [[Nederlandn]] ip em. Filips is ipgebrocht in [[Mecheln]] by [[Margaretha van York]], z’n stiefgrôotmoeder en weeuwe van  [[Karel de Stoute]]. Doa kwamt ‘n ounder d’n invloed van de Mechelschn oadel. In [[1494]] ist ’n meerderjoarig  verkloard en paktet ie persoonlik ‘t bewind in andn. Direkt begost ‘n  de belangn van de Nederlandn te verdedign en probeerdet ie de neutraliteit te bewoarn tegenover [[Vrankryk]] en [[Ingeland]]. Da was in tegenstellinge tou de politiek van z’n voader Maximiliaan, die styf anti-Frans was en die em achter z’n aanstellinge van keizer in 1493 nie me van de Nederlandn antrok.  In 1496 sloot Filips ’n verdrag me d'Ingelsche dat under were toeliet van loakncommerce te doen in de Nederlandn en ie stound goed me de Fransche keunink [[Karel VIII]] deur leenhulde te bringn vo Vloandern en Artesië. Ie sloot in 1498 't [[Verdrag van Parys]] of, woamee dat 'n ofzag van de eroveringe van [[Bourgondië]] en z’n ansproakn ip [[Gelre]].

Filips was de latstn uut ’t uus van Bourgondië die persoonlik over de Nederlandn regeerde. Ie zette d’r de centralisoatiepolitiek van zijn voorgangers voort, o.m. deur in 1504 de Grote Road definitief in  Mecheln te vestign ([[1504]]).
==Zyn vrouwe==
D’n twintigstn oktober 1496 trouwde Filips in de Sint-Gummaruskerke in [[Lier]] me [[Johanna van Kastilië]], bygenoamd de Woanzinnige. Ze was de dochter van de  zogenoamde Katholieke Keuningn, keunink [[Ferdinand II van Aragon]] en keuniginne [[Isabella I van Kastilië]]. Johanna was mo derde in  lyne vo de troon  ip te volgn en doamee kwam ’t kompleet ounverwachts da z’ ol met e ki in anmerkinge kwam en da Spanje azo ounder de Habsburgers zou kommn. De reedn was dat in 1497 eur broere Johan de kroonprins, prins van Asturië gestorvn was. Ie was zes moandn irder getrouwd me Filips’ zuster [[Margaretha van Oostnryk]]. En in 1498 en 1500 woarn ook eur zuster [[Isabella van Portugal (1470-1498)|Isabella van Portugal]], en eur zeuntje Miguel, die anders keunink van Spanje en Portugal aa kunn wordn, gestorvn. Deurda Johanna troonipvolgster wierd van Kastilië en Aragon zou  Filips  loater regeern over Oostnryk, de Nederlandn en heel Spanje. Doadeure veranderdet ie van ‘n neutraliteitspolitiek nor ‘n pro-Fransche-politiek. Je brocht zelfs toenoaderinge tusschn z’n voader Maximiliaan en de Fransche keunink woaby dan z’overeen kwoamn over 't ertogdom [[Milaan]]. 
In 1502 reisde Filips me Johanna en ’n groot deel van ’t of van Bourgondië no Spanje vor em ols ipvolger te loatn erkenn. ‘t Volgnd joar keerde Filips en ’t grotste deel van ’t of were mo Johanna, die in verwachtinge was van Ferdinand I, de loatere keizer van ’t illig Roomsche Ryk, bleef in Madrid woada ze loater beviel. Johanna toogde ton ol tekens van woanzinnigeid. Os ze were was by eur vint was under reloatie vree slicht en leefdn z’apart. Deur z’n ountrouw en eur jalousie die eur koleriek miek verergerdeg eur woanzinnigeid nog. 
==Keunink van Kastilië==
In november 1504 stierf Isabella I van Kastilië. Ferdinand II probeerdeg ’t regentschap van Kastilië te krygn. Mor in  1506 wierd Filips ipgeroepn deur de Cortes vo me z’n vrouwe no Spanje te kommn. Achter ’n moeilikke reize in ’n zwoare storm belandegen z’eindelik in Spanje, mo Filips kreegt doa probleemn me z’n schôonvoader die ’t nie koste verkroppn dat e vrimdn de macht over Spanje zou krygn. Ie eiste ‘t regentschap ip vor em. Mo d’n viftienstn juli 1506 wierd Filips toch officieel erkend deur de Cortes ols Filips I van Kastilië, neffest z’n vrouwe Johanna,  keuniginne.
==Dood==
Drie moandn loater is Filips gestorvn. Johanna kost de dood van eur vint nie verwerkn woadeure dat eur woanzinnigeid nog verergerde. Ze sloot eur of van de weireld en  ze kost nie schêen van Filips’ doodskiste.  Ze liept er overol mee round, wat da loater leidde tout eur bynoame ‘’Johanna de Woanzinnige’'. Toch bleef z’eur titel theoretisch oudn tou an eur dood in 1555. 
==Kinders==

* [[Eleonora van Habsburg]], keuniginne van Portugal, getrouwd me [[Emanuel I van Portugal]], en van Frankryk, getrouwd me [[Frans I van Frankryk]]
* [[Karel V]], keizer van ‘t [[Illig Roomsche Ryk]] en keunink van Spanje, getrouwd me [[Isabella van Portugal (1503-1539)|Isabella van Portugal]]
* [[Isabella van Habsburg]], keuniginne van Denemarkn,  getrouwd me [[Christiaan II van Denemarkn]]
* [[Ferdinand I]], keizer van ’t Illig  Roomsche Ryk, getrouwd me [[Anna van Bohemen]]
* [[Maria van Hongareye]], keuniginne van Hongareye, getrouwd me [[Lodewyk II van Hongareye]]
* [[Catharina van Habsburg (1507-1578)]], keuniginne van Portugal, getrouwd me [[Johan III van Portugal]] 
==Erfenisse== 
Under  zeune Karel erfde, ounder ’t regentschap van z’n grôotvoader Maximiliaan, ’t Illig  Roomsche Ryk en de Lege Landn en achter de dood van z’n andere grôotvoader Ferdinand II van Aragon in 1516, ook Spanje.

't Spoans-Habsburgse ryk is lange ’t machtigste ryk van ‘t Europees continent gewist.

‘t Proalgraf van Filips en Johanna stoat in de keuninklikke kapelle neffest de kathedroale van [[Granada]].

[[Categorie:Habsburg]]
