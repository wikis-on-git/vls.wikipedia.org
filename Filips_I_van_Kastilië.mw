{{Dynastie|
| ploatje = [[Ofbeeldienge:1500 Meester van de Magdalena legende - Filips de Schone, Aartshertog van Oostenrijk, Hertog van Bourgondie.jpg|220px|Filips den Schoonn]]
| noame = Filips I van Kastilië, den Schoonn
| leevn = 1478-1506
| functie1 = Keunink-gemoal van Kastilië
| periode1 = [[1504]]-[[1506]]
| vôorganger1 = Ferdinand II van Aragón
| ipvolger1 = [[Karel V van et Illig Roomsche Ryk|Karel I]], keunink van Spanje
| functie2 =Groaf van Vloandern, Artesië, Enegouwn en Olland-Zêeland, Markgroaf van Noamn, ertog van Broabant, Limburg en Luxemburg, ertog en groaf van Bourgondië
| periode2 = [[1482]]-[[1506]]
| vôorganger2 = [[Maria van Bourgondië]]
| ipvolger2 = [[Karel V van et Illig Roomsche Ryk|Karel III]] 
| voader=  [[Maximiliaan I|Maximiliaan van Oostnryk]]
| moeder = [[Maria van Bourgondië]]
}}
'''Filips I van Kastilië''', bygenoamd ''den Schoonn'' ([[Brugge]], [[22 juli]] [[1478]] - Burgos, [[25 september]] [[1506]]) was de zeune van [[Maximiliaan I|Maximiliaan van Oostnryk]] en van [[Maria van Bourgondië]]. Je was d’n eestn Spoanschn [[Habsburg]]er.
Ip z’n  portret ist’n tweeëntwintig joar oud en je droagt z’n keetn van de [[Orde van et Gulden Vlies]].
==Zyn Leevn==
Omdat ’n mo vier joar oud was o z’n moeder stierf  in 1482, pakte z’n voader [[Maximiliaan I|Maximiliaan]] ‘t regentschap over de [[Nederlandn]] ip em. Filips is ipgebrocht in [[Mecheln]] deur [[Margaretha van York]], z’n stiefgrôotmoeder en weeuwe van  [[Karel den Stoutn]]. Doa kwamt ‘n ounder d’n invloed van de Mechelschn oadel. In [[1494]] ist ’n meerderjoarig  verkloard en paktegt ie persoonlik ‘t bewind in andn. Direkt begost ‘n  de belangn van de Nederlandn te verdedign en probeerdegt ie de neutraliteit te bewoarn tegenover [[Frankryk]] en [[Iengeland]]. Da was in tegenstellinge tou de politiek van z’n voader Maximiliaan, die styf anti-Frans was en die em achter z’n aanstellinge van keizer in 1493 nie mêe van de Nederlandn antrok.  In 1496 sloot Filips ’n verdrag mè d'Ingelsche dat under were toeliet van loakncommerce te doen in de Nederlandn en je stound goed mè de Fransche keunink Karel VIII deur leenhulde te bringn vo Vloandern en Artesië. Je sloot in 1498 't Verdrag van Parys of, woamee dat 'n ofzag van de eroveringe van Bourgondië en z’n ansproakn ip Gelre.

Filips was de latstn uut ’t uus van Bourgondië die persoonlik over de Nederlandn regeerde. Je zette d’r de centralisoatiepolitiek van zijn voorgangers voort, o.m. deur in 1504 de Grote Road die in 1477, achter d'n dood van [[Karel den Stoutn]] ofgeschaft was, were ip te richtn en definitief in Mecheln te vestign ounder de noame ''De Grote Road van Mecheln''.

==Zyn vrouwe==
D’n twintigstn oktober 1496 trouwde Filips in de Sint-Gummaruskerke in [[Lier (België)|Lier]] mè [[Johanna van Kastilië]], bygenoamd de Woanzinnige. Ze was de dochter van de  zogenoamde ''Katholieke Keuningn'', keunink Ferdinand II van Aragon en keuniginne [[Isabella I van Kastilië]]. Johanna was mo derde in  lyne vo de troon  ip te volgn en doamee kwam ’t kompleet ounverwachts da z’ol met e kêe in anmerkinge kwam en da Spanje azo ounder de Habsburgers kwam. De reedn was dat in 1497 eur broere Johan, prins van Asturië en kroonprins, gestorvn was. Je was zes moandn êerder getrouwd mè Filips’ zuster [[Margaretha van Oostnryk]]. En in 1498 en 1500 woarn ook eur zuster [[Isabella van Portugal (1470-1498)|Isabella van Portugal]], en eur zeuntje Miguel, die anders keunink van Spanje en Portugal aa kunn wordn, gestorvn. Deurda Johanna troonipvolgster wierd van Kastilië en Aragon zou  Filips  loater regeern over Oostnryk, de Nederlandn en heel Spanje. Doadeure veranderdegt ie van ‘n neutraliteitspolitiek nor ‘n pro-Fransche politiek. Je brocht zelfs toenoaderinge tusschn z’n voader Maximiliaan en de Fransche keunink woaby dan z’overeen kwoamn over 't ertogdom Milaan. 

In 1502 reisde Filips mè Johanna en ’n groot deel van ’t of van Bourgondië no Spanje vor em ols ipvolger te loatn erkenn. ‘t Volgnd joar keerde Filips en ’t grotste deel van ’t of were mo Johanna, die in verwachtinge was van [[Ferdinand I van et Illig Roomsche Ryk|Ferdinand I]], de loatere keizer van ’t illig Roomsche Ryk, bleef in Madrid woada ze loater beviel. Johanna toogde ton ol tekens van woanzinnigeid. Os ze were was by eur vint was under reloatie vree slicht en leefdn z’apart. Deur z’n ountrouw en eur jalousie die eur koleriek miek verergerdeg eur woanzinnigeid nog.

==Keunink van Kastilië==
In november 1504 stierf Filips' schôonmoeder Isabella I van Kastilië. Ferdinand II probeerdeg ’t regentschap van Kastilië te krygn. Mor in  1506 wierd Filips ipgeroepn deur de Cortes vo mè z’n vrouwe no Spanje te kommn. Achter ’n moeilikke reize in ’n zwoare storm belandegn z’eindelik in Spanje, mo Filips kreegt doa probleemn mè z’n schôonvoader die ’t nie koste verkroppn dat er e vrimdn de macht over Spanje zou krygn. Je eiste ‘t regentschap ip vor em. Mo d’n viftienstn juli 1506 wierd Filips toch officieel erkend deur de Cortes ols Filips I van Kastilië, neffest z’n vrouwe Johanna,  keuniginne.

==Zyn Titels==
[[Ofbeeldienge:Coat of arms of Philip I of Castile (as Castilian Monarch).PNG|thumb|right|220px|Woapnschild van Filips lik Keunienk van Kastilië]]
* [[Ofbeeldienge:Armoiries Bourgogne Moderne.png|30px]] [[27 moarte]] [[1482]] - [[25 september]] [[1506]]: ertog van Bourgondië lik  '''Filips IV''' (ollene moa titulair, 't gebied wos ol round 1477 deur de Fransche veroverd)
* [[Ofbeeldienge:Armoiries Brabant.png|30px]] [[27 moarte]] [[1482]] - [[25 september]] [[1506]]: ertog van Broabant lik  '''Filips III'''
* [[Ofbeeldienge:Armoiries Limbourg.png|30px]]  [[27 moarte]] [[1482]] - [[25 september]] [[1506]]: ertog van Limburg lik  '''Filips III'''
* [[Ofbeeldienge:Armoiries Autriche.png|30px]]  [[27 moarte]] [[1482]] - [[25 september]] [[1506]]: ertog van [[Ertogdom Lothier|Lothier]] lik  '''Filips III'''
* [[Ofbeeldienge:Coat of arms counts of Luxembourg.png|30px]] [[27 moarte]] [[1482]] - [[25 september]] [[1506]]: ertog van [[Grootertogdom Luxemburg|Luxemburg]] lik  '''Filips II''' 
* [[Ofbeeldienge:Blason Namur.png|30px]]  [[27 moarte]] [[1482]] - [[25 september]] [[1506]]: markgroaf van Noamn lik  '''Filips V'''
* [[Ofbeeldienge:Blason france franche comté grand.jpg|30px]] [[27 moarte]] [[1482]] - [[25 september]] [[1506]]: groaf van vry Bourgondië (Franche-comté) lik  '''Filips VI'''
* [[Ofbeeldienge:Blason Artois.png|30px]]  [[27 moarte]] [[1482]] - [[25 september]] [[1506]]: groaf van Artesië lik  '''Filips VI'''
* [[Ofbeeldienge:Blason Charolais.svg|30px]] [[27 moarte]] [[1482]] - [[25 september]] [[1506]]: groaf van [[Groafschap Charolais|Charolais]] lik  '''Filips III'''
* [[Ofbeeldienge:Armoiries_comte_de_Flandres.png|30px]]  [[27 moarte]] [[1482]] - [[25 september]] [[1506]]: groaf van [[Groafschap Vloandern|Vloandern]]  lik  '''Filips IV'''
* [[Ofbeeldienge:Armoiries Hainaut Moderne.png|30px]]  [[27 moarte]] [[1482]] - [[25 september]] [[1506]]: groaf van Enegouwen lik  '''Filips II'''
* [[Ofbeeldienge:Armoiries Hollande.png|30px]]  [[27 moarte]] [[1482]] - [[25 september]] [[1506]]: groaf van Olland lik  '''Filips II'''
* [[Ofbeeldienge:Coatofarmszeeland.PNG|30px]]  [[27 moarte]] [[1482]] - [[25 september]] [[1506]]: groaf van Zeeland lik  '''Filips II'''
* [[Ofbeeldienge:Armoiries Gueldre-Juliers.png|30px]] [[27 moarte]] [[1482]] - [[1492]]: ertog van Gelre lik  '''Filips I'''
* [[Ofbeeldienge:Flag - Low Countries - XVth Century.svg|30px]]  [[27 moarte]] [[1482]] - [[1492]]: groaf van Zutphen lik  '''Filips I'''
* [[Ofbeeldienge:Blason Castille Léon.png|30px]] [[12 juli]] [[1506]] - [[25 september]] [[1506]]: keunienk van Kastilië lik '''Filips I'''

==Dood==
Drie moandn loater is Filips gestorvn. Johanna kost de dood van eur vint nie verwerkn woadeure dat eur woanzinnigeid nog verergerde. Ze sloot eur of van de weireld en ze kost nie schêen van Filips’ doodskiste.  Ze doolde d'r overol mee round, wat da loater leidde tout eur bynoame ‘’Johanna de Woanzinnige’'. Toch bleef z’eur titel theoretisch oudn tou an eur dood in 1555. 
==Kinders==

* Eleonora van Habsburg, keuniginne van Portugal, getrouwd mè Emanuel I van Portugal, en van Frankryk, getrouwd mè Frans I van Frankryk
* [[Karel V van et Illig Roomsche Ryk|Karel V]], keizer van ‘t [[Illig Roomsche Ryk]] en keunink van Spanje, getrouwd mè [[Isabella van Portugal (1503-1539)|Isabella van Portugal]]
* Isabella van Habsburg, keuniginne van Denemarkn,  getrouwd mè Christiaan II van Denemarkn
* [[Ferdinand I van et Illig Roomsche Ryk|Ferdinand I]], keizer van ’t Illig  Roomsche Ryk, getrouwd mè Anna van Boheemn
* [[Maria van Ongareye]], keuniginne van Hongareye, getrouwd mè Lodewyk II van Ongareye
* Catharina van Habsburg (1507-1578), keuniginne van Portugal, getrouwd mè Johan III van Portugal 
==Erfenisse== 
Under  zeune Karel erfde, ounder ’t regentschap van z’n grôotvoader Maximiliaan, ’t Illig  Roomsche Ryk en de Lege Landn en achter de dood van z’n andere grôotvoader Ferdinand II van Aragon in 1516, ook Spanje.

't Spoans-Habsburgsche Ryk is lange ’t machtigste ryk van ‘t Europees continent gewist.

‘t Proalgraf van Filips en Johanna stoat in de keuninklikke kapelle neffest de kathedroale van Granada.

[[Categorie:Ertog van Bourgondië]]
[[Categorie:Groaf van Vloandern]]
[[Categorie:Habsburg]]
[[Categorie:Wikipedia:Bofartikel]]

[[ca:Felip el Bell]]
[[cs:Filip I. Sličný]]
[[de:Philipp I. (Kastilien)]]
[[en:Philip I of Castile]]
[[eo:Filipo la 1-a (Kastilio)]]
[[es:Felipe I de Castilla]]
[[et:Philipp Ilus]]
[[eu:Gaztelako Felipe I.a]]
[[fr:Philippe Ier de Castille]]
[[gl:Filipe I de Castela]]
[[hr:Filip I. Lijepi]]
[[it:Filippo I di Castiglia]]
[[ja:フェリペ1世 (カスティーリャ王)]]
[[ksh:Philipp I. (Kastilien)]]
[[la:Philippus I (rex Castellae)]]
[[nl:Filips I van Kastilië]]
[[pl:Filip I Piękny]]
[[pt:Filipe I de Castela]]
[[ru:Филипп I Красивый]]
[[sl:Filip I. Kastiljski]]
[[sr:Филип I од Кастиље]]
[[sv:Filip I av Kastilien]]
[[zh:腓力一世 (卡斯蒂利亚)]]
