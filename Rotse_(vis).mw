{{Taxobox
|afbeelding=Scardinius erythrophthalmus in aquarium.JPG
|afbeeldingtekst=E rotse in en aquarium
|rijk=[[Animalia]] (Bêestn)
|stam=[[Chordata]] (Chordata)
|klasse=[[Osteichthyes]] (Bêenvisschn)
|orde=[[Cypriniformes]] (Karperachtigen)
|familie=[[Cyprinidae]] (Echte Karpers)
|geslacht=[[Scardinius]] (Rotsn)
|w-naam=''Scardinius erythrophthalmus''
|auteur=[[Linnaeus]]
|datum=1758
}}
'''Rotsn''' (''Scardinius erythrophthalmus'') zyn visschn uut de familie van de karpers die van nateure vôornkommn in zoet woater in [[West-Vloandern]]. 

==Verspreidienge==
Ôorsprounkelik kommn ze vôorn in verre hêel [[Europa]] en in hêle stikkn van Azië vôorn. Oundertusschn zyn ze ouk uutezet in oundermêer de [[USA|Verênigde Stoatn]], [[Ierland]], [[Spanje]], [[Nieuw-Zêeland]], [[Canada]] en Madagascar, oltemets met catastrofoale gevolgn voun 't visbestand doa. 

Ze leevn surtout in woater die nie ol te zêre stroomt en woa dan der vele plantn in stoan, ol zyn der ouk die kunn overleevn in brak woater. Ze kunn goed teegn warm woater woa dat er nie ol te vele zuurstoffe in zit, mo nie teegn vervulienge (bevôorbeeld van fabriekn). 't I doamei dan der bykan gin rotsn zittn in riviern woa dat er vele industrie an is.

==Beschryvienge==
Rotsn zyn mêestol brounsgroene vanboovn en zilverkleurig vanounder en surtout nunder rôo vinn volln up. Ze zyn smol en langwerpig, mo ze kommn wel ogger me te veroudern. Ze kunn bykan 50 cantmeiter lank kommn, mo mêestol groakn ze mor an e cantmeiter of 35. Ze weegn toune en oovn kilo, ol is er ol êen evangn die mêer of e kilo 'n oof wôog. Nunder oge is gilf en nundern mound stoa no boovn voun bêestjes te vangn die an d'uppervlakte van 't woater zwemmn of dryvn. Z'eetn ouk e masse algn en plantn, 't i doamei dan ze beter nie in vyvertjes estookn zyn. Ze zwemmn mêestol in kleine groeptjes round tusschn de plantn an de kant. 

[[Image:ScardiniusErythropthalmusThreeJuveniles.JPG|thumb|right|Jounge rotsjes]]
Tusschn [[april]] en [[juli]] leggn de wuvetjes 200 000 eiers, die an woaterplantn bluuvn plakkn. Doaruut kommn der joungsjes uut die der nog nie ol te styf uutzien lyk nunder ouders, oundermêer omda nunder vinn nog nie rôod zyn.

[[Categorie:Vis]]

[[bg:Червеноперка]]
[[cs:Perlín ostrobřichý]]
[[de:Rotfeder]]
[[es:Scardinius erythrophthalmus]]
[[et:Roosärg]]
[[fi:Sorva]]
[[fr:Rotengle]]
[[ga:Ruán]]
[[hu:Vörösszárnyú keszeg]]
[[it:Scardinius erythrophthalmus]]
[[ja:ラッド (魚類)]]
[[lt:Raudė]]
[[nl:Ruisvoorn]]
[[nn:Sørv]]
[[no:Sørv]]
[[pl:Wzdręga]]
[[ru:Краснопёрка]]
[[sr:Црвенперка]]
[[sv:Sarv (fisk)]]
[[tr:Kızılkanat]]
