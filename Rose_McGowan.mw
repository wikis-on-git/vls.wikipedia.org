'''Rose McGowan''' (Florence, Italië, 5 septembre 1973) is een Amerikoanse actrice diet beste bekend is voe eur rolle als [[Paige Matthews]] in '[[Charmed]]'.
Zet ook al gespeeld in [[Hollywood]]-films, lik '[[Scream]]' en '[[Jawbreaker]]'.


== Biografieje ==
=== Et begun van eur lev'n ===
Rose McGowan is de 2de oedste van 6 kienders, woavan dat er 2 half-verwanten zien. Ze is geboren in [[Florence]] in [[Italië]]. Eur oeders zien Daniel McGowan, een Iers-gebor'n artiest en Terri, a Frans-Amerikoanse schriefster. Eur oeders woren lid van de Christeleke bewegieng '[[The Children of God]]' en eur pa was de leider van et Italioanse dèèl van de groep. Rose McGowan leefde int begun van eur jeugd in de groeps commune en ze reisde deur [[Europa]] met eur oeders. Deur eur pa z'n kunstcontract'n wier Rose e kiendmodel en azo is ze verschen'n in [[Vogue]] Bambini en andere Italioanse boeksjes. Eur oeders giengen uut mekoar toen da ze 10 joar was. Doarachter weunde ze in [[Oregon]] en [[Gig Harbor]], [[Washington]]. Rose kost gin Iengels toet wanneer da ze no de Verènigde Stoaten verhuusde.

Tijdens Rose McGowan's schooljoaren weunde ze bie eur pa in [[Seattle]], wo da ze op [[Roosevelt High School]] zaat. Toen da ze 15 joar was, was Rose McGowan offisijèèl zefstandig van eur oeders. Rose zaag e carrière in de filmwèreld wel zitt'n in eur loate tienerjoar'n. Mo toch aat ze eurzelv'n ingeschrev'n in de schoonheidsschole, voe 't geval da ze doa nie in zoe slag'n.
