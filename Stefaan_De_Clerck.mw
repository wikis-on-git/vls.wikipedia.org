[[Image:Stefaan declerck.jpg|thumb|300px|Stefaan De Clerck]]

{{plat|Kortriks}}

'''Stefaan De Clerck''' (12 december 1951)  es ne polletieker van de [[CD&V]]. Voor de moment est ie onder andere burhemièster van [[Kortrik]]. Moa doarvoôrn eit ie ol veel waterkes deurzwommen. Ie es behonn'n als avocoat, loater es't ie in de polletiek hehoan. Jès nationoal ip't voorplan hetreden ip't moment dat ie minister van Justitie heworden es in 1995. Na de ontsnappinge van [[Marc Dutroux]] in 1998, woarvoôrn dat ie ofgetred'n es tope mè [[Johan Vande Lanotte]] ([[SP.a]]), es't ie  in 1999 voôrzitter hewordn van de toenmalige CVP. In da joar oat de CVP een groôte verkiezingsnederloahe heledn in de Federale verkiezingn, waardeur da se sinds vriè lange tid in de oppositie terecht kwam. Onder zin invloed es de CVP ton met een hrondihe vernieuwinge hestart, wat uteindelik heleid eit tot een partie met nen anderen noame, noamelik CD&V. In 2000 eit de vernieuwingsoperoatie succes iphebrocht bie de hemeenteroadsverkiezingn (en een persoônlik succes voo Stefaan De Clerck anhezien dat ie mièr dan 15.000 voôrkeursstemmn behoald ei ip een bevolkinge van 70.000). Da es niet bevestihd in de Federale verkiezingn van 2003, woardeur da de CD&V ipnieuw in de oppositie zat. Volhens sommihen was zin gekrispeerdheid ip den TV nen belangrike reden voo de nederloahe, en ie ès doarip afherekend. Ip da moment eit Stefaan de fakkel deurehehevn an [[Yves Leterme]], om zich vanaf ton vooral bezih te houden met zin burhemeesterschap. Daormee kwam ie tehemoet an de kritiek van sommigste Kortrikzoanen die zeiden dat ie em te weinih bezighield met de stad Kortrik. 

== Familie ==
Ie es afkomstih ut een familie met veel polletieke ambitie. Zin voader [[Albert Declerck]] wos nen polletieker. Zin dochter, [[Marie Declerck]] ès wok lid van de CD&V en eit iphekomen met de [[Europa | Europese verkiezingn]] van 13 juni 2004. Ze moaken allemoale dièl ut van de familie Declerck, woarvan da bvb [[Familie Roger De Clerck | Roger "boer" Declerck]], stichter van de [[Beaulieu]]-groep, wok dièl van utmakt.

== Polletieke carrière ==
* 1990 - 1995: volksvertehenwoôrdiher
* 1995 - 1998: Ministre van Justitie
* 1998 - 2001: volksvertehenwoôrdiher
* 1999 - 2003: voôrzitter van de CD&V
* 2001 - nu: burhemeester van Kortrik
* 2003 - nu: senoater
* 2004 - nu: Vlams volksvertehenwoôrdiger

== Externe koppelinge ==
[http://www.stefaandeclerck.be/ Zinne website]

[[Category: Belhische polletieker|De Clerck, Stefaan]]
[[Category: Kortrik|De Clerck, Stefaan]]
