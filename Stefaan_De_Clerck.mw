[[Ofbeeldienge:Stefaan declerck.jpg|thumb|300px|Stefaan De Clerck]]

{{plat|Kortryks}}

'''Stefaan De Clerck''' ([[12 december]] [[1951]])  es ne [[België|Belgiske]] [[Portoal:Polletiek|polletieker]] van de [[CD&V]]. 

==Carrière==
Voe de moment est ie oender andre [[burgemêester]] van [[Kortryk]]. Doarvôorn eit ie ol veel waterkes deurzwommn. J'es begonn as advocoat, derachter es't ie in de polletiek gegoan. J'ès nationoal ip 't voorplan getreedn ip 't moment dat ie minister van Justitie gekoomn es in [[1995]]. Achter d'oentsnappinge van [[Marc Dutroux]] in [[1998]], woavôorn dat ie ofgetreedn es tope mè [[Johan Vande Lanotte]] ([[SP.a]]), es't ie in [[1999]] vôorzitter gewordn van de toenmalige CVP. In da joar oat de CVP een grôte verkiezingsnederloage geleedn in de federale verkiezingn, waardeure da se voe 't eest sedert lange were in de oppositie terechte kwoamn. Onder zyne invloed es de CVP ton met e grondige vernieuwinge gestart, wat uuteindelik geleid eit toet e party met een andre noame, noamelik de CD&V. In [[2000]] eit de vernieuwingsoperoatie succes ipgebrocht by de [[gemêenteroadsverkiezingn 2000|gemêenteroadsverkiezingn]] (en een persôonlik succes voo Stefaan De Clerck angezien dat ie mêer dan 15.000 vôorkeursstemmn behoald ei ip een bevolkinge van 70.000). Da's nie bevestigd gewist in de Federoale verkiezingn van [[2003]], woardeure da de CD&V ipnieuw in de oppositie zat. Volgens sommigte was zyn gekrispeerdeid ip den TV ne belangryke reedn vo de nederloage en ès 'tn doarip ofgereeknd. Ip da moment eit De Clerck de fakkel deuregegeevn an [[Yves Leterme]], voor em vanaf tonne surtoe bezig t'oedn me ze burgemêesterskap. Doarmee kwam 't ie tegemoet an de kritiek van sommigste Kortrykzoann, die zeidn dat ie em te letter bezig ield met de stad Kortryk. 

== Familie ==
Ie es afkomstig uut een familie met veel polletieke ambitie. Zyn voader [[Albert De Clerck]] wos nen polletieker. Zyn dochter, [[Marie De Clerck]] ès wok lid van de CD&V en eit ipgekoomen met de [[Europa|Europese verkiezingn]] van [[13 juni]] [[2004]] en de [[gemêenteroadsverkiezingn 2006|gemêenteroadsverkiezingn]] in [[2006]]. Ze moakn allemoale dêel uut van de familie De Clerck, woarvan da [[Familie Roger De Clerck|Roger "boer" De Clerck]], stichter van de [[Beaulieu]]-groep, wok dêel uutmakt.

== Polletieke carrière ==
* 1990 - 1995: volksverteegnwoordiger
* 1995 - 1998: Ministre van Justitie
* 1998 - 2001: volksverteegnwoordiger
* 1999 - 2003: vôorzitter van de CD&V
* 2001 - nu: burgemêester van Kortryk
* 2003 - 2004: senoater
* 2004 - nu: Vlams volksverteegnwoordiger

== Externe koppelinge ==
*[http://www.stefaandeclerck.be/ Zyne website]

[[Categorie: West-Vlamsche polletieker|De Clerck, Stefaan]]
[[Categorie: Kortryk|De Clerck, Stefaan]]

[[en:Stefaan De Clerck]]
[[nl:Stefaan De Clerck]]
