[[Image:Stefaan declerck.jpg|thumb|300px|Stefaan De Clerck]]

{{plat|Kortriks}}

'''Stefaan De Clerck''' ([[12 december]] [[1951]])  es ne [[Belhje|Belhische]] [[polletieker]] van de [[CD&V]]. Voe de moment est ie oender andre [[burhemièster]] van [[Kortrik]]. Doarvoôrn eit ie ol veel waterkes deurzwommn. J'es behonn'n as advocoat, derachter es't ie in de polletiek hehoan. J'ès nationoal ip't voorplan hetreden ip't moment dat ie minister van Justitie heworden es in 1995. Achter d'oentsnappinge van [[Marc Dutroux]] in 1998, woavoôrn dat ie ofgetred'n es tope mè [[Johan Vande Lanotte]] ([[SP.a]]), es't ie in 1999 voôrzitter hewordn van de toenmalige CVP. In da joar oat de CVP een groôte verkiezingsnederloahe heledn in de federale verkiezingn, waardeure da se voe 't eest sinds lange were in de oppositie terechte kwammn. Onder zin invloed es de CVP ton met e hrondihe vernieuwinge hestart, wat uteindelik heleid eit toet e partie met een andre noame, noamelik CD&V. In 2000 eit de vernieuwingsoperoatie succes iphebrocht bie de hemeenteroadsverkiezingn (en een persoônlik succes voo Stefaan De Clerck anhezien dat ie mièr dan 15.000 voôrkeursstemmn behoald ei ip een bevolkinge van 70.000). Da's nie bevestihd in de Federale verkiezingn van 2003, woardeure da de CD&V ipnieuw in de oppositie zat. Volhens sommihte was zin gekrispeerdheid ip den TV ne belangrike reedn voo de nederloahe, en ès 'tn doarip ofherekend. Ip da moment eit Stefaan de fakkel deurehehevn an [[Yves Leterme]], vo'r em vanaf tonne surtoe bezih t' oedn me ze burhemeesterschap. Daormee kwam 't ie tehemoet an de kritiek van sommihste Kortrikzoanen, die zeiden dat ie em te weinih bezighield met de stad Kortrik. 

== Familie ==
Ie es afkomstih ut een familie met veel polletieke ambitie. Zin voader [[Albert Declerck]] wos nen polletieker. Zin dochter, [[Marie Declerck]] ès wok lid van de CD&V en eit iphekomen met de [[Europa | Europese verkiezingn]] van 13 juni 2004. Ze moaken allemoale dièl ut van de familie Declerck, woarvan da bvb [[Familie Roger De Clerck | Roger "boer" Declerck]], stichter van de [[Beaulieu]]-groep, wok dièl van utmakt.

== Polletieke carrière ==
* 1990 - 1995: volksvertehenwoôrdiher
* 1995 - 1998: Ministre van Justitie
* 1998 - 2001: volksvertehenwoôrdiher
* 1999 - 2003: voôrzitter van de CD&V
* 2001 - nu: burhemeester van Kortrik
* 2003 - 2004: senoater
* 2004 - nu: Vlams volksvertehenwoôrdiger

== Externe koppelinge ==
[http://www.stefaandeclerck.be/ Zinne website]

[[Category: Belhische polletieker|De Clerck, Stefaan]]
[[Category: Kortrik|De Clerck, Stefaan]]


[[nl:Stefaan De Clerck]]
