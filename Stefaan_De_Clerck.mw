[[Ofbeeldienge:Stefaan declerck.jpg|thumb|300px|Stefaan De Clerck]]

{{plat|Kortryks}}

'''Stefaan De Clerck''' ([[12 december]] [[1951]])  es ne [[Belgje|Belgische]] [[polletieker]] van de [[CD&V]]. Voe de moment est ie oender andre [[burgemêester|burgemêester]] van [[Kortryk]]. Doarvôorn eit ie ol veel waterkes deurzwommn. J'es begonn'n as advocoat, derachter es't ie in de polletiek gegoan. J'ès nationoal ip't voorplan getreed'n ip't moment dat ie minister van Justitie geword'n es in [[1995]]. Achter d'oentsnappinge van [[Marc Dutroux]] in [[1998]], woavôorn dat ie ofgetreed'n es tope mè [[Johan Vande Lanotte]] ([[SP.a]]), es't ie in [[1999]] vôorzitter geword'n van de toenmalige CVP. In da joar oat de CVP een grôte verkiezingsnederloage geleed'n in de federale verkiezingn, waardeure da se voe 't eest sinds lange were in de oppositie terechte kwaamn. Onder zin invloed es de CVP ton met e grondige vernieuwinge hestart, wat uteindelyk geleid eit toet e partie met een andre noame, noamelyk CD&V. In [[2000]] eit de vernieuwingsoperoatie succes ipgebrocht bie de [[gemêenteroadsverkiezingn 2000|gemiènteroadsverkiezingn]] (en een persôonlyk succes voo Stefaan De Clerck angezien dat ie mêer dan 15.000 vôorkeursstemmn behoald ei ip een bevolkinge van 70.000). Da's nie bevestigd gewist in de Federoale verkiezingn van [[2003]], woardeure da de CD&V ipnieuw in de oppositie zat. Volgens sommigte was zin gekrispeerdeid ip den TV ne belangryke reed'n voo de nederloage, en ès 'tn doarip ofgereek'nd. Ip da moment eit Stefaan de fakkel deuregegeevn an [[Yves Leterme]], vo'r em vanaf tonne surtoe bezig t' oedn me ze burgemêesterskap. Doarmee kwam 't ie tegemoet an de kritiek van sommigste Kortrykzoanen, die zeiden dat ie em te letter bezighield met de stad Kortryk. 

== Familie ==
Ie es afkomstig ut een familie met veel polletieke ambitie. Zin voader [[Albert Declerck]] wos nen polletieker. Zin dochter, [[Marie Declerck]] ès wok lid van de CD&V en eit ipgekoomen met de [[Europa | Europese verkiezingn]] van [[13 juni]] [[2004]] en de [[gemêenteroadsverkiezingn 2006|gemiènteroadsverkiezingn]] in [[2006]]. Ze moak'n allemoale dêel ut van de familie Declerck, woarvan da bvb [[Familie Roger De Clerck | Roger "boer" Declerck]], stichter van de [[Beaulieu]]-groep, wok dêel van utmakt.

== Polletieke carrière ==
* 1990 - 1995: volksverteegnwoordiger
* 1995 - 1998: Ministre van Justitie
* 1998 - 2001: volksverteegnwoordiger
* 1999 - 2003: vôorzitter van de CD&V
* 2001 - nu: burgemêester van Kortryk
* 2003 - 2004: senoater
* 2004 - nu: Vlams volksverteegnwoordiger

== Externe koppelinge ==
*[http://www.stefaandeclerck.be/ Zinne website]

[[Categorie: Belgische polletieker|De Clerck, Stefaan]]
[[Categorie: Kortryk|De Clerck, Stefaan]]

[[en:Stefaan De Clerck]]
[[nl:Stefaan De Clerck]]
