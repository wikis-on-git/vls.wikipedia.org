'''Ulla Werbrouck''' ([[24 januoari]] [[1972]], [[Yzegem]]) vormt t'ôpe met [[Gella Vandecaveye]] 't keuniengskoppel van de West-Vlamsche [[judo]]weireld van de joarn 1990 tot 2003. Mede ounder 'n invloed van [[Jean-Marie Dedecker]] ei [[België]] een vrêe sterke reputoatie in het judo. Ulla es doar een voorbeeld van, want z'ei vele internationoale successen oald in eur sport, tot ip de Olympische Speeln toe. Ze begoste in de categorie tot 72 kilo, moar na 1998 es ze overgegoan noa de categorie tot 70 kilo. In 2000 ei ze de oungelôoflikke êre ad voun de Belgische vlagge te droagen binst de openingsshow van de Olympische Speeln in Sydney, Australië.

== Palmares (senioren) ==
* Categorie tot 72 kilo
** 1992 Vice Europesche kampioene
** 1993 Vice Europesche kampioene - Athene, Grieknland
** 1994 Europesche kampioene - Gdansk, Pooln
** 1995 Europesche kampioene - Birmingham, Iengeland
** 1995 Vice weireldkampioene - Makuhari, Japan
** 1996 Olympische kampioene in Atlanta, Verênigde Stoatn van Amerika
** 1997 Europesche kampioene -  [[Ostende (stad)|Ostende]]
** 1997 Derde weireldkampioenschappn - Parys, [[Vrankryk]]
* Categorie tot 70 kilo
** 1998 Europesche kampioene - Oviedo, Spanje
** 1998 Nationoale trofee vôor sportverdienste
** 1999 Vice weireldkampioene - Birmingham, Iengeland
** 1999 Europesche kampioene -  Bratislava, Slovakije 
** 2000 Derde Europesche kampioenschappn - Wroclaw, Pooln
** 2001 Europesche kampioene -  Parys, Vrankryk

==Politiek==
Vo de [[Federoale parlementsverkiezingn 2007|federoale verkiezingn]] van 10 juni 2007 was ze kandidoat ip [[Lijst Dedecker]] van eur ex-judocoach Jean-Marie Dedecker.  Z'is verkozen in de kieskring West-Vloandern in de Koamer van Volksvertegenwoordigers.



[[Categorie:Belgische judoka|Werbrouck, Ulla]]
[[Categorie:Yzegem]]

[[de:Ulla Werbrouck]]
[[en:Ulla Werbrouck]]
[[es:Ulla Werbrouck]]
[[fr:Ulla Werbrouck]]
[[nl:Ulla Werbrouck]]
