In [[Nieuw-Zêeland]] es d'r nen euvel van 305 meiters oge. Nie veel specioals eigentlik, woare 't nie da die noemt: 
#<span style="font-size:90%">''"Taumatawhakatangihangakoauauotamateapokaiwhenuakitanatahu"''</span>, of ook wel
#<span style="font-size:90%">''"Taumatawhakatangihangakoauauotamateaturipukakapikimaungahoronukupokaiwhenuakitanatahu"''</span>
Da zoed een van de langste noamn ter weireld zyn. De lokale inweuners kortn die noame vo 't gemak geweunlik of tot ''Taumata''. 

==Betekenisse==
[[Ofbeeldienge:Taumata sign 2006.jpg|thumb|Taumata noamploatje, 2006]]

Up de foto zie je en kleen informatiebordje woarup da de noame van dien euvel stoat, die je up den achterground kut zien. Ge zoedt et kun vertoaln lik "De top van den euvel woa da Tamatea, den vint mei de grote knieën, die weggesleerd en upgeklommn eit, en bergn na bin eit geslikt, die gekend es lik landeter, vo zyn lief de flute eit gespeeld mei zyn neuze". Ossjeblieft.

Die toale es et [[Maori]], de officiële toale van [[Nieuw-Zêeland]]. De toale es nauwe verwant an 't [[Tahiti]]oans en et Maori van de [[Cook Eilandn]]. Ze moakn ollemoale deel uut van de [[Oost-Polynesisch]]e toalfamilje.

==Langste soamengestelde stadsnoame==
De langste stadsnoame ter weireld die uut meerdere woordn es soamengesteld, es [[Krung Thep Mahanakhon Amon Rattanakosin Mahinthara Ayuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit]]. Dat es de formele ceremoniële noame vo [[Bangkok (Thailand)|Bangkok]], oofdstee van [[Thailand]].<ref>[http://bangkokpost.net/breaking_news/breakingnews.php?id=112626 Bangkok Post, "Maori makt ansproake up 's weirelds langste stadsnoame", 1 September 2006]</ref>

==Referesjn==
<references />

[[Categorie:Toale]]
[[Categorie:Roariteitn]]
