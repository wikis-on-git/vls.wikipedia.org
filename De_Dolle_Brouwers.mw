'''De dolle Brouwers''' is ee brouweryje uut [[Êesn]], neffest [[Diksmude]], [[West-Vloandern]]. 

== Wa zin de sôortn?  ==
* Oerbier	(9 %)	
* Arabier	(8 %)	
* Boskeun	(7 % )
* Dulle teve	(10 % )	
* Stille nacht	(12 % )	
* Stout 	(9 % )

== Geschiednisse van de brouweryje ==
De brouweryje zeeve is gesticht in 1835 deur dokteur Louis Nevejan. Ee poar joar loater werd der doar ook ee stokeryje by gezet. In 1882 werd de brouweryje overgenoomn deur Alois Costenoble die der toe in 1927 brouwde. Doarachter pakte ze zeune, Louis, de brouweryje over die der toe in 1957 brouwde. Doarachter werd der een ende nie gebrouwd int gebouw, toet dat in 1980 de brouweryje gekocht werd deur de dolle brouwers die der sedertdien in brouwn.

== Geschiednisse van de dolle brouwers ==
De geschiednisse van de dolle brouwers begunt eigenlyk met de dolle dravers. Ee klein fietsclubtje van ee man of 4: de broers Herteleer, Dirk Coussée en Bernard Veranneman. Der was èè voorwoarde voe lid te zyn van de club en da was deur met de villo in èèn dag van [[Roeseloare]] no "Cap Gris Nez" en weere te ryn. Oendanks dat de dolle dravers nie mi bestoan wordt de rit (die al sedert 1975 gereen wordt) alle joare gedoan. Doaneffest werden der ook klassiekers gereen me bergsjes à la de [[Kemmelberg]] derin.

In 1980 werdn de dolle dravers de dolle brouwers ton da ze ee leegstoande brouweryje in [[Êesn]] over paktegen. 't Gedacht was van der Oerbier te goan brouwn, up basis van ee recept da ze zeeve bedisseld en by under tuus. 
Doaneffest en ze sedert dien tyd nog ee poar soortn toegevoegd an under assortiment. Al tegoare brouwn ze apepri 1000hl per joar.

== De brouweryje bezoek'n ==
De brouweryje in [[Êesn]] ku je alle zundagachternoens ten drie'en bezoek'n. Ee bezoek kost 2,5 euro en deurt een eure. Achter 't bezoek ku je een oerbier proven in de bar (inbegrepen in de prys). Oje me groep'n ziet van meer of 30 man moe je reserveren. 

== Externe koppelienge ==
* [http://www.dedollebrouwers.be De site van de dolle brouwers]
* [http://www.ratebeer.com/brewers/de-dolle-brouwers/1163/ De dolle brouwers up ratebeer.com]

[[Categorie:Brouwer]]
[[Categorie:Bier]]
[[Categorie:Drank]]

[[en:De Dolle Brouwers]]
[[fr:De Dolle Brouwers]]
[[nl:De Dolle Brouwers]]
