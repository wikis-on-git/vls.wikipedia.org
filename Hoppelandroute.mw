{{plat|Poperiengs}}

De '''Hoppelandroute''' is e fietsroute die de streke roend [[Poperienge]] deurkruust.

De noame van de route verwyst na d’oppe ([[ommel]]), de plante woavôorn da Poperienge bekend stoat. Je kut de route erkenn an de zesoekige plakkatjes mi rôo letters woarop dat er stoat “Hoppelandroute”.

== Routebeschryvieng ==
De route is 43 kilomeiters lank, en ze lopt grôotndêels lasen [[de Schreve]]. Deur ol de bergen in ’t streke is ’t e venynige route woa daj dikkers moe klemmn.

Je ku vaneigens begunn woa da je wilt, moa de officiële startplekke is op de Mart va Poperienge. Van doaruut goa je na [[Krombeke]], [[Roesbrugge]], en [[Oarienge]]. Je keert were ol [[Proovn]] en [[Sient-Jan-ter-Biezn]].<ref>http://www.fietsroute.org/</ref>

== Toeristische pleksjes ==
’t Centrum va Poperienge mi ‘t Nationaal Hopmuseum, de Sint-Sixtusabdy in [[Westvletern]] woa da ze e goein [[Trappist Westvleteren|trappist]] brouwn, ’t doming De Lovie, ‘t kastêel Couthof (va 1763, en eigendom va [[Henri d'Udekem d'Acoz]]), en ’t Elleketelbus. 

== Externe koppelienge ==
* [http://www.poperinge.be Officieeln website van Poperienge]

== Bronn ==
<references />

[[Categorie:Poperienge| ]]
[[Categorie:Veloroute]]
