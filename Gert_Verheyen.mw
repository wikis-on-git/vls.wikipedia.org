'''Gert Verheyen''' ([[Ôogstroatn]], [[20 september]] [[1970]]) es nen ex-[[voetboller]] en [[trainer]]. Gert Verheyen eit de belangrykste en langste periode van zyn carrière als [[voetbol]]ler by [[Club Brugge]] gespeeld. Deur vee minsn weirdt ie beschouwd als de latste echte 'Club-speler': technisch niet oltyd ôogstoand, moar oltyd gried om zyne kop der vôorn te leggn. Doarom wos 'n oek lange kapiting. Zyn positie wos [[anvaller]] of anvollnde middnvelder.

==Carrière==
Gert Verheyen es begunn als joung gastje by [[Hoogstraten VV]] ([[1978]] - [[1986]]) en [[Lierse SK]] ([[1986]] - [[1988]]). Doar es 't ie ipgemerkt gewist deur de scouts van [[RSCA|Anderlecht]] en mè vee vertôon getransfereerd. Ol rap bleek da zyne styl niet paste by 't spel van Anderlecht en oloewel dat ie der 4 joarn gebleevn es, eit ie der nôoit de vulle woarderynge hèd. In [[1992]] ei 't ie ton veranderd van ploeg en es 't ie noo de grôte concurrent Club Brugge gegoan. Doar eit ie êen van de mêest succesvolle perioodn van de ploeg meegemakt, en volgns vele es da in grôte moate an em te dankn: in de [[14 (getal)|vêertien]] joar dat ie voo Club Brugge gespeeld eit, eit ie 199 goals gemakt. In die periode es 't ie [[5 (getal)|vuuf]] kêers landskampioen gewist en eit ie [[4 (getal)|vier]] kêers de beker van België gewonn. Ip de [[5 meie|5de meie]] [[2006]] es 't ie gestopt me voetbolln.

[[Europa|Europees]] eit ie ôok een antal records gebrookn, zô wos 't ie de êeste Belgische speler die 100 Europese matchn eit gespeeld. Doarin eit ie 22 goals gemakt, evenvele lik [[Raoul Lambert]]. 

In de nationoale ploeg eit ie ôok een grôte rolle gespeeld: ie eit 50 matchn gespeeld woarin dat ie 10 goals eit gemakt.

==Achter zyn voetbolcarrière==
Achter zyn carrière als actievn voetboller eit ie een joar jeugdtrainer gewist by Club Brugge. Doarachter es 't ie begonn mè ne klêerwinkel in [[Knokke]], tôpe me zyn vrouwe (dat 'n lêern kenn et in Dancing High Street in Oogstroatn (Frank Raes vertelde dadde vroeger iddern match woadat 'n commentoar up goaf).

[[Categorie: Vlamsche voetboller|Verheyen, Gert]]

[[de:Gert Verheyen]]
[[en:Gert Verheyen]]
[[fr:Gert Verheyen]]
[[nl:Gert Verheyen]]
[[pl:Gert Verheyen]]
[[pt:Gert Verheyen]]
[[ru:Верхейен, Герт]]
