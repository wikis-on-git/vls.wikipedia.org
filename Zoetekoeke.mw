{{infobox Streekvarianten|
|nl-woord=Ontbijtkoek, Peperkoek
|figuur=Pain depices p1050128.jpg
|toaln=[[Kortryks]]<br/>[[Poperiengs]]<br/>[[Werviks]]<br/>[[Ypers]]
|utsproakn=pennepisse<br/>krudekoeke<br/>paindepiesj<br/>krunekoeke
|}}
'''Zoetekoeke''' is e sôorte [[gebak]]. Omdat 't gemakt es ip boasis van sirope van brune suker en ruggeblomme is 't dounker va kleur. Der is dikkersn ôok sterk smoakende [[zêem]] in verwerkt.

De boasiskruudn die de noame en ôok 't grôotste dêel van de smoake geevn,  zyn: [[kanêle]], [[gembre]], [[kruudnoagel]] (kreudnoagle en knuffienoagle in ZO WVL) en [[notemuskoat]]. Eventueel kant'er nog en klêen bitje [[coriander]]zoad, [[kardemoen]], [[foelie]], [[anys]], [[calissie]]out en al de sortn zochte dounkere [[peper]]s (Jamaica) by.

't Wordt mêestal in schyvjes vôorgesneedn en der kunn [[suker]]korrelkes ip gestrôoid liggn.

Mêestal vindje zoetekoeke in bakskesvorme moar in fêestelikke sezoenen lik [[Kestdag]], [[Nieuwjoare]], [[Valentyn]]g en 't [[Poasn]] vindje z'ôok in de vorme van en [[erte]]; ideoal vô en amoureuze attentie an je "zoetekoeke".

Qua smoake (en ingrediënten) trekt pennepisse straf noa speculoasiekoekn.

Vele vlêesgerechtn uut het [[Middn-Ôostn]] en [[Turkeye]] kommn beter uut me 'n poar schelln krudekoeke d'rin. Probeer moa ne kêe in 't Vlams gerecht [[keun|kenyn]] met bruun [[bier]], da ol redelik zoete es, 'n poar schellen pennepisse by te doen: ge goat peizen da je in [[Libanon]] zit.

De AN-uutdrukkienge ''een hart van peperkoek'' es nie gebruukt in [[West-Vloandern]]; ier zeggn me: ''j'ei 'n erte van koeke[[brôod]]'' of ''j'es koekegoed''. Let ip da je nie verwart met ''J'is koekeround'', want da's nie zo vleiend. Koekeround wil zeggen dat de persoon in kwestie in 't heêl nie snugger is. 

Bekende Vlamsche merken van zoetekoeke zyn [[Meli (bedryf)|Meli]] en [[Vondelmolen]]. Intusschen faillit, moa vroeger e grôte noame wos [[De Werkende Bie]].

[[Categorie:Sneukelienge]]

[[be:Пернік]]
[[be-x-old:Пернік]]
[[cs:Perník]]
[[da:Peberkage]]
[[de:Lebkuchen]]
[[en:Gingerbread]]
[[eo:Spickuko]]
[[es:Pan de jengibre]]
[[et:Präänik]]
[[fi:Piparkakku]]
[[fr:Pain d'épices]]
[[he:לחם זנגביל]]
[[hr:Licitar]]
[[ko:생강빵]]
[[nl:Peperkoek]]
[[no:Pepperkake]]
[[pl:Piernik]]
[[pt:Lebkuchen]]
[[ru:Пряник]]
[[sco:Gibbery]]
[[sk:Medovník]]
[[sl:Lect]]
[[sr:Лицидар]]
[[sv:Pepparkakor]]
[[th:ขนมปังขิง]]
[[zh:德式薑餅]]
