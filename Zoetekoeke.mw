'''Zoetekoeke''', '''kruudekoeke''' of '''painepisse''' (van t'franse''Pain d'épice'') is e sôorte [[gebak]]. Omdat gemakt es ip boasis van sirope van brune suker en roggeblomme is't doenker va kleur. Der is dikkersn ôok sterk smoakende [[zeem]] in verwerkt.
<br>De boasiskruden die de noame en ôok t'grôotste dêel van de smoake geven zin: kanêele, gembre, krudnoagel (knuffienoagel in ZE WVL) en muscoatnote. Eventueel kant'er nog en klêen bitje coriander, kardemoen, foelie, anis, kalissieout en al de soarten zachte doenkere pepers (Jamaica) bie.
<br>'t Wordt mêestal in schivjes vôorgesneedn en der kun [[suker]]korrelkes ip gestroaid liggn.
<br>Mêestal vindje zoetekoeke in bakskesvorme moar in fêestelike sezoenen lik Kestdag, Nieuwjoare, Valenting en t'Poasen vindje ze ôok in de vorme van en erte; ideoal vôo en amoureuze attensie an je "zoetekoeke".
<br>Qua smoake (en ingredienten) trekt painepisse straf noa speculasiekoeken.
<br>Vele vlêesgerechten uut het midden-ôosten en Turkije komn beter uut me 'n poar schellen kruudekoeke derin.
<br><br>Bekende Vlamse merken van zoetekoeke zien de [[Meli]] en [[Vondelmolen]].

[[category:Sneukelienge]]


[[da:Pebernødder]]
[[de:Lebkuchen]]
[[en:Parkin (cake)]]
[[fr:pain d'épices]]
[[ja:レープクーヘン]]
[[nl:Peperkoek]]
[[pl:Piernik]]
[[sv:Pepparkakor]]
