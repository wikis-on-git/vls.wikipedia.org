'''Zoetekoeke''', '''kruudekoeke''' of '''painepisse''' (van 't Fransche  ''Pain d'épice'') is e sôorte [[gebak]]. Omdat 't gemakt es ip boasis van sirope van brune suker en roggeblomme is 't doenker va kleur. Der is dikkersn ôok sterk smoakende [[zeem]] in verwerkt.

De boasiskruud'n die de noame en ôok 't grôotste dêel van de smoake geevn,  zyn: [[kanêle]], [[gembre]], [[kruudnoagel]] (kreudnoagel en knuffienoagel in ZO WVL) en [[muscoatnote]]. Eventueel kant'er nog en klêen bitje [[coriander]]zoad, [[kardemoen]], [[foelie]], [[anys]], [[calissie]]out en al de soart'n zachte doenkere [[peper]]s (Jamaica) by.

't Wordt mêestal in schyvjes vôorgesneed'n en der kunn'n [[suker]]korrelkes ip gestroaid liggn.

Mêestal vindje zoetekoeke in bakskesvorme moar in fêestelyke sezoenen lyk [[Kestdag]], [[Nieuwjoare]], [[Valentyng]] en 't [[Poasn]] vindje z'ôok in de vorme van en [[erte]]; ideoal vô en amoureuze attensie an je "zoetekoeke".

Qua smoake (en ingrediënten) trekt painepisse straf noa speculoasiekoek'n.

Vele vlêesgerecht'n uut het [[Midd'n-Ôost'n]] en [[Turkije]] komm'n beter uut me 'n poar schellen krudekoeke d'rin. Probeer moa ne kêe in't Vlams gerecht [[kenyn]] met bruun [[bier]], da ol redelyk zoete es, 'n poar schellen painepisse by te doen: ge goat peizen da je in [[Libanon]] zit.

De AN-uutdrukkienge "een hart van peperkoek" es nie gebrukt in West-Vloanderen; ier zeggn we: "j'ei 'n erte van koeke[[brôod]]" of "j'es koekegoed".

Bekende Vlamsche merken van zoetekoeke zyn [[Meli]] en [[Vondelmolen]].

[[Categorie:Sneukelienge]]


[[da:Pebernødder]]
[[de:Lebkuchen]]
[[en:Parkin (cake)]]
[[fr:pain d'épices]]
[[ja:レープクーヘン]]
[[nl:Peperkoek]]
[[pl:Piernik]]
[[sv:Pepparkakor]]
