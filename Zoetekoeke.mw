'''Zoetekoeke''', '''kruudekoeke''' of '''painepisse''' (van t'franse  ''Pain d'épice'') is e sôorte [[gebak]]. Omdat 't gemakt es ip boasis van sirope van brune suker en roggeblomme is't doenker va kleur. Der is dikkersn ôok sterk smoakende [[zeem]] in verwerkt.
<br>De boasiskruden die de noame en ôok t'grôotste dêel van de smoake geven zin: kanêele, gembre, krudnoagel (kreudnoagel en knuffienoagel in ZO WVL) en muscoatnote. Eventueel kant'er nog en klêen bitje corianderzoad, kardemoen, foelie, anis, kalissieout en al de soarten zachte doenkere pepers (Jamaica) bie.
<br>'t Wordt mêestal in schivjes vôorgesneedn en der kun [[suker]]korrelkes ip gestroaid liggn.
<br>Mêestal vindje zoetekoeke in bakskesvorme moar in fêestelike sezoenen lik Kestdag, Nieuwjoare, Valenting en t'Poasen vindje ze ôok in de vorme van en erte; ideoal vôo en amoureuze attensie an je "zoetekoeke".
<br>Qua smoake (en ingredienten) trekt painepisse straf noa speculoasiekoeken.
<br>Vele vlêesgerechten uut het midden-ôosten en Turkije komn beter uut me 'n poar schellen kruudekoeke drin. Probeer moa ne kêe in't Vlams gerecht kenin met brun bier, da ol redelik zoete es, n'poar schellen painepisse bie te doen: ge goat peizen dajje in Libanon zit.
<br>De AN uutdrukkienge "een hart van peperkoek" es nie gebrukt in West-Vloanderen; ier zeggn we: "j'ei 'n erte van koekebrôod" of "j'es koekegoed".
<br><br>Bekende Vlamse merken van zoetekoeke zien de [[Meli]] en [[Vondelmolen]].

[[Categorie:Sneukelienge]]


[[da:Pebernødder]]
[[de:Lebkuchen]]
[[en:Parkin (cake)]]
[[fr:pain d'épices]]
[[ja:レープクーヘン]]
[[nl:Peperkoek]]
[[pl:Piernik]]
[[sv:Pepparkakor]]
