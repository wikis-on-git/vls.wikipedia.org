[[Ofbeeldienge:Pain depices p1050128.jpg|thumb|<center>Zoetekoeke]]
'''Zoetekoeke''', '''kruudekoeke''' of '''painepisse''' (van 't Fransche  ''Pain d'épices'') is e sôorte [[gebak]]. Omdat 't gemakt es ip boasis van sirope van brune suker en roggeblomme is 't doenker va kleur. Der is dikkersn ôok sterk smoakende [[zêem]] in verwerkt.

De boasiskruud'n die de noame en ôok 't grôotste dêel van de smoake geevn,  zyn: [[kanêle]], [[gembre]], [[kruudnoagel]] (kreudnoagle en knuffienoagle in ZO WVL) en [[muscoatnote]]. Eventueel kant'er nog en klêen bitje [[coriander]]zoad, [[kardemoen]], [[foelie]], [[anys]], [[calissie]]out en al de sort'n zachte doenkere [[peper]]s (Jamaica) by.

't Wordt mêestal in schyvjes vôorgesneed'n en der kunn'n [[suker]]korrelkes ip gestroaid liggn.

Mêestal vindje zoetekoeke in bakskesvorme moar in fêestelyke sezoenen lyk [[Kestdag]], [[Nieuwjoare]], [[Valentyng]] en 't [[Poasn]] vindje z'ôok in de vorme van en [[erte]]; ideoal vô en amoureuze attensie an je "zoetekoeke".

Qua smoake (en ingrediënten) trekt painepisse straf noa speculoasiekoek'n.

Vele vlêesgerecht'n uut het [[Midd'n-Ôost'n]] en [[Turkye]] komm'n beter uut me 'n poar schelln krudekoeke d'rin. Probeer moa ne kêe in't Vlams gerecht [[keun|kenyn]] met bruun [[bier]], da ol redelyk zoete es, 'n poar schellen painepisse by te doen: ge goat peizen da je in [[Libanon]] zit.

De AN-uutdrukkienge "een hart van peperkoek" es nie gebrukt in West-Vloanderen; ier zeggn me: "j'ei 'n erte van koeke[[brôod]]" of "j'es koekegoed". Let ip da e nie verward met "J'is koekeroend", want da's nie zo vleiend of "koekegoed". Koekerond wil zeggen dat de persoon in kwestie in 't geêl nie snugger is. 

Bekende Vlamsche merken van zoetekoeke zyn [[Meli]] en [[Vondelmolen]].

[[Categorie:Sneukelienge]]


[[da:Pebernødder]]
[[de:Lebkuchen]]
[[en:Parkin (cake)]]
[[fr:pain d'épices]]
[[ja:レープクーヘン]]
[[nl:Peperkoek]]
[[pl:Piernik]]
[[sv:Pepparkakor]]
