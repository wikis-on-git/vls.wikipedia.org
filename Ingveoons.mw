Et '''Ingveoons''' of '''Noordzeegermoans''' es de benoamienge vo typische kernmerkn van bepoalde [[West-Germoans]]che toaln die lanks de [[Noordzee]] gesprookn ein gewist.

==Ingveoonsche toaln==
D'Ingveoonsche toaln zyn die toaln die d'Ingveoonsche klankverschuviengn in meer of mindere moate gekend ein.
* [[Iengels]]: et [[Oudiengels]] wos de toale van d'Angeln en Saksn die in de [[5e eeuwe]] 't [[Kanoal]] ein overgestookn en [[Groot-Brittannië]] ein veroverd
* [[Saksisch]]: e groot deel eit ook meigedoane an de veroverienge van Groot-Brittannië, de reiste es achtergebleevn in 't noordn van Duutsland
* [[Fries]]
* [[Ollands]]
* [[West-Vlams]] 
* [[Zêeuws]]

't Iengels, 't Fries en 't Saksisch ein de toalvernieuwiengn 't meest van ol oundergoan.

Toalistorici zien in 'n Ingveoonschn invloed up 't West-Vlams e bewys dat 'n invloed van de Friezn in d'eeste eeuwn tot an [[Vloandern]] kwam.

==Kenmerkn==

Legende:<br>
Fr: [[Fries]], OE: [[Oudiengels]], OF: [[Oudfries]], OOD: [[Oudoogduuts]], OS: [[Oudsaksisch]], ONed: [[Oudnederlands]], OHol.: Oudhollands, OVl.: Oudvlams.

===Werkwoordvervoegieng: Einheitsplural===
De werkwoordvervoegiengn van 1e, 2e en 3e persoon meervoud volln t'ope.

{| {{prettytable}} 
|- {{highlight1}}
! Toale !! Inf. !! 1e p.mv. !! 2e p.mv. !! 3e p.mv.
|-
| OE, OS || helpan (elpn) || wē helpaþ || ġē helpaþ || hīe helpaþ
|-
| OOD || helfan (elpn) || wir helfemēs || ir helfet || sie helfant
|-
| ONed. || givon (geevn) || wi gevon || gi gevet || sia gevunt
|}

===Deflexie===
't Verschil tusschn datief en accusatief by persoonlikke voornoamwoordn ienkelvoud es weggevolln.

{| {{prettytable}} 
|- {{highlight1}}
! Toale !! 1e p.ev.<br>acc. !! 1e p.ev.<br>dat. !! 2e p.ev.<br>acc. !! 2e p.ev.<br>dat.
|-
| OE || mē || mē || þē || þē
|-
| ONed || mi || mi || di || di
|-
| OOD || mih || mir || dih || dir
|}

===Verlies nazoaln medeklienker mei rekkienge van vorigen klienker ===
Verlies van den nazoaln medeklienker in /mf/ /ns/ /nth/ mei rekkienge van d'n vorigen klienker lik gevolg ''(Ersatzdehnung)''

{| {{prettytable}} 
|- {{highlight1}}
| '''vuve''' || OE, OS, OF ''fīf'' || OOD, Got. ''fimf''
|-
| '''zochte''' || OE ''sōfte'', OS ''sāfto''|| OOD ''semfti''
|-
| '''ganze''' || OE ''gōs'', Fr. ''goes'' || OOD ''gans''
|-
| '''ander''' || OE ''oþer'' || OOD ''andar''
|-
| '''mond''' || OF, OS ''mūth'', OE ''mūdh'' || ONed ''munt'', OOD ''mund''
|-
|  || OVl. ''Dicasmutha'' (Diksmude) <br> OHol. ''Amuda'' (Muiden) || Ned. ''Dendermonde'', ''Roermond''
|}

===Wederkerend voornoamword===
In tegenstellienge tot d'andre West-Germoansche toaln kenn Ingveoonsche toaln gin afzounderlik word voor 't wederkerende voornoamword in den derdn persoon.

{| {{prettytable}} 
|- {{highlight1}}
! Persoon !! Iengels !! Fries !! West-Vlams !! Nederlands (*) !! Duuts
|-
| 3e p.ev.m. || himself || him || em || zich || sich
|-
| 3e p.ev.v. || herself || har || eur || zich || sich
|-
| 3e p.mv. || themselves || har || under || zich || sich
|}

(*) ''zich'' es e Duuts leenword sinsn de loate [[Middelêeuwen|Middelêeuwen]].

===Verschuvienge g → j===
De verschuvienge van g noa j deed em ollene voor in 't Iengels en 't Fries. Vo toalkundigen es dat e belangrik argument vo die twee toaln t'ope te steekn in nen apartn toalgroep, et [[Anglo-Fries]].

{| {{prettytable}} 
|- {{highlight1}}
! Duuts !! Nederlands !! West-Vlams !! Fries !! Iengels
|-
| gestern || gisteren || gistern || juster || yesterday
|-
| vergessen || vergeten || vergeetn || ferjitte || to forget
|-
| Tag || dag || dag || dei || day
|-
| Weg || weg || weeg/weug || wei || way
|-
| Regen || regen || ''rein'' || rein || rain
|-
| Geld || geld || geld || jild || yield (*)
|}

(*) yield = upbriengste

===Verschuvienge k → tsj===
De verschuvienge van k noa tsj noemt ook wel '''palatalisoasje'''.

{| {{prettytable}} 
|- {{highlight1}}
! Duuts !! Nederlands !! West-Vlams !! Fries !! Iengels
|-
| Kirche || kerk || kerke || tsjerke || church
|-
| Käse || kaas || koas || tsiis || cheese 
|-
| Kerl || kerel || keirel || tsjirl || churl
|-
| Kessel || ketel || --- || tsjettel || kettle
|-
| Mücke || mug || mugge || mich || midge
|-
| --- || kiezen || kiezn || OF. ''ciāsa'' || choose
|-
| gebrochen || gebroken || gebrookn || brutsen || broken
|}

===Ontroundienge u → i → e===

{| {{prettytable}} 
|- {{highlight1}}
! Duuts !! Nederlands !! Middelnederlands !! West-Vlams !! Fries !! Iengels
|-
| dünn || dun || dunne, dinne || dinne, dunne || tin || thin
|-
| Pfütze (*) || put || putte, pit(te) || pit || pet || pit
|-
| Rücke || rug || rugghe, rig(ghe), ric || rik, rugge || rêge || ridge
|-
| Brücke || brug || brugghe, brigghe || brugge || brêge || bridge
|}

(*) Da wilt nu zeggn ''woaterplasse''.

==Oorsproung van de noame==
De noame ''Ingveoons'' es ofkomstig van ''Ingvaeones''. Da wos de noame die de [[Romeinsche Ryk|Romeinschn]] schryver en istoricus [[Tacitus]] gegeevn eit an sommige Germoansche stammn lik de [[Angeln]], [[Friezn]] en [[Saksn]].

In de [[1e eeuwe]] n.C. wos et [[Oergermoans|Germoans]] van die stammn nog en eeneidstoale. 't Gebruuk van de term ''Ingveoons'' vo bepoalde klankverschuviengn binn et [[West-Germoans]] dateert uut de [[19e eeuwe]].

[[Categorie:Toalkunde]]

[[en:Ingvaeonic nasal spirant law]]
[[fy:Ingveonismen]]
[[hu:Anglofríz nyelvváltozás]]
[[ja:北海ゲルマン語の鼻音の消失]]
[[nl:Ingveonismen]]
[[zh:北海日耳曼語鼻音消失法則]]
