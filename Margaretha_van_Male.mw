{{Dynastie|
| ploatje = [[Ofbeeldienge:Margaret of Dampierre.jpg|250px]]
| noame = Margaretha van Male
| leevn = [[1350]]-[[1405]]
| functie = Gravinne van Vloandern, Artesië, Bourgondië en Nevers
| periode = [[1384]]-[[1405]]
| vôorganger = [[Lodewyk van Male]]
| ipvolger = [[Jan zounder Vrees]]
| voader = Lodewyk van Male
| moeder = Margaretha van Brabant (1323-1368)
}}
'''Margaretha van Male''' (Male (by [[Brugge]]), [[13 april]] [[1350]] - Atrecht, 16 of [[21 moarte]] [[1405]]), was gravinne van Vloandern (ols Margaretha III) en twi kis ertoginne van Bourgondië. Met eur êeste vint, Filips van Rouvres, van 1357 tout 1361 en met eur twidde vint, [[Filips den Stoutn]], van 1369 tout 1404.

Ze was ôok gravinne van  Artesië, Nevers, en Rethel en van eur moeder Margaretha van Brabant erfde ze d’ertogdommn Brabant en Limburg.

Ze was d’ênigste dochter en erfgenoame van [[Lodewyk van Male]], groaf van Vloandern, en Margaretha van Brabant. Deur eur uwelik mè Filips den Stoutn was ze de stammoeder van d’ertogelikke Valois-dynastie van Bourgondië. 

In 1357, an eur zeevn joar, wierd ze uutg’uwelikt an Filips van Rouvres, die ton elf joar oud was. Je was ertog van Bourgondië en groaf van Artesië en Franche-Comté, moa je stierf ip 21 november 1361. 

’t Ertogdom Bourgondië gink noa keunink Jan II van Frankryk, die ’t twi joar loater gaf an z’n joungste zeune Filips den Stoutn. In 1369 trouwde Margaretha met em en kreeg z’eur vroeger ertogdom were. 

O Margaretha 's voader stierf in 1384 erfde zy en Filips de groafschappn Vloandern, Artesië,  Bourgondië, Nevers, en Rethel. 

Filips stierf  in [[1404]], en Margaretha ‘t joar d’r ip.  

==Jounges==
Z’aan acht jounges:
* Jan ([[1371]]-[[1419]])
* Karel (1372-1373)
* Margaretha (1374-1441), getrouwd in 1385 mè groaf Willem VI van Olland
* Katharina (1378-1425), getrouwd in 1393 mè Leopold IV van Habsburg.
* Bonne (1379-1399)
* Maria (1380-1428), getrouwd in 1401 mè Amadeus VIII van Savoye
* Antoon (1384-1415)
* Filips (1385-1415)
D’n oudstn, [[Jan zounder Vrees]], volgde Margaretha ip in 1405 ols ertog van Bourgondië en groaf van Bourgondië, Artesië en Vloandern. Antoon erfde in 1406 Brabant en Limburg. Nevers gink noa de joungstn, Filips, groaf van Nevers. 
[[Categorie:Gravinne van Vloandern]]

[[ca:Margarida III de Flandes]]
[[de:Margarete III. (Flandern)]]
[[en:Margaret III, Countess of Flanders]]
[[es:Margarita III de Flandes]]
[[fr:Marguerite III de Flandre]]
[[it:Margherita III delle Fiandre]]
[[ja:マルグリット3世 (フランドル女伯)]]
[[nl:Margaretha van Male]]
[[no:Margarete III av Flandern]]
[[pl:Małgorzata III Flandryjska]]
[[pt:Margarida III, Condessa da Flandres]]
[[ru:Маргарита III (графиня Фландрии)]]
