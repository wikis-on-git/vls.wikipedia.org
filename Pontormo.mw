[[Ofbeeldienge:Cosimo de' Medici den äldre, porträtt av Jacopo da Pontormo (ca 1518).jpg|thumb|[[Cosimo de' Medici den Oudn|Cosimo de' Medici]] il Vecchio (Galleria degli [[Uffizi]], [[Firenze]]]]
''' Pontormo''' (echte noame: Jacopo Carucci), (Pontorme, by Empoli, [[24 meie]] [[1494]] – [[Firenze]],  [[2 januoari]] [[1557]]) was 'n [[Itoalië|Italioansche]] [[maniërisme|maniëristische]] kunstschilder uut de 16ste eeuwe.
 
==Zyn leevn==
Je was de zeune van Bartolommeo Carrucci, ôok e kunstschilder.
Deur de vroegn dôod van z’n ouders, kwamt ’n ounder de voogdye van de Florentynsche stoat te stoan. Round 1508, in Firenze, wierd ‘n genoemd no z’n geboorteplatse. Achter z’n eeste artistieke contactn me [[Leonardo da Vinci]] in 1508 en Piero di Cosimo round 1510,  kreegt ’n verzekers eest lesse by Bartolommeo en in 1512-1513 van [[Andrea del Sarto]]. Je bestudeerde de werkn van Albrecht Dürer en deur z’n reize no [[Rome (stad)|Rome]] wierd ’n achter 1530 surtout beïnvloed deur [[Michelangelo]]. 

==Zyn werk==
Round 1520 begost ’n de klassieke tradities van de hoogrenaissance te deurbreekn me z’n nieuwn, expressievn styl. Tegoare me [[Rosso Fiorentino]] wordt ‘n anzien ols de belangrykste verteegnwoordiger van d’eeste dramoatische en expressieve fase van ’t Maniërisme. Je makte langgerekte figeurn en gebruukte blêke pastelkleurn in z’n fresco’s.  Je schilderde zowel religieuze ols weireldlikke ounderwerpn en je was ôok portretschilder. Achter 1531 woarn de [[Medici]]’s zyn ipdrachtgevers.

==Belangryke werkn==  
[[Ofbeeldienge:Jacopo Pontormo 004.jpg|thumb|left|Grafdroagienge van Christus (ca.1525-1528) (Capponi-kapelle, Santa Felicità, Firenze)]]
Zyn eeste belangryke werkn woarn fresco’s in de joarn 1514-1516 in Firenze. En z’n fresco’s tusschn 1522 en 1525 woarn g’inspireerd deur Dürers outsneedn. 

’t Oogtepunt van z’n religieus werk was ’t altoarstik met de Grafdroagienge van Christus vo de grafkapelle van de Florentynsche familie Capponi in de kerke van Santa Felicità in Firenze (ca. 1525-1528). De figeure helegans reks is Pontormo zelve.
[[Ofbeeldienge:Jacopo Pontormo 069.jpg|thumb|120px|right|detail: Pontormo]]

Zyn weireldlikke werkn maktegt ie surtout vo de familie de’ Medici w.o.:

De decoroatie van de grôte zoale van de Villa Imperiale in Poggio a Caiano by Firenze, tegoare me Andrea del Sarto en Francesco Franciabigio (1521)

De fresco’s in de Villa Castello, die nie mi bestoan (1536-1537) 

De portreitn van [[Cosimo de' Medici den Oudn]] (ca.1518),  van Alessandro de’ Medici en ertog [[Cosimo de' Medici|Cosimo I]].

{{commons|Jacopo Pontormo}}

[[Categorie:Italioansche kunstschilder|Pontormo]]
[[Categorie:Maniëristen]]

[[bg:Понтормо]]
[[ca:Pontormo]]
[[de:Jacopo da Pontormo]]
[[en:Pontormo]]
[[es:Pontormo]]
[[fr:Pontormo]]
[[hr:Pontormo]]
[[hu:Jacopo Pontormo]]
[[it:Pontormo]]
[[ja:ヤコポ・ダ・ポントルモ]]
[[la:Iacobus da Pontormo]]
[[nl:Jacopo da Pontormo]]
[[no:Jacopo da Pontormo]]
[[pl:Jacopo Pontormo]]
[[ru:Понтормо]]
[[sv:Jacopo da Pontormo]]
[[th:จาโคโป ปอนตอร์โม]]
