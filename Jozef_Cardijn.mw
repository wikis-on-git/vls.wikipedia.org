[[Image:Cardijn.jpg|thumb|right|Jozef Cardijn]]
'''Jozef Cardijn''' ([[Schoarbeek]], [[13 november]] [[1882]] - [[Leuvn]], [[24 juli]] [[1967]]) wos e [[België|Belgischn]] kardinoal en stichter van de [[KAJ]].

==Leevn==
===Joenk leevn===
Cardijn is ebôorn in Schoarbeek, mor e veruusde ol vroeg me zyn familie no [[Halle]]. Doa dei ze voader in kooln en ze moeder adde e cafeetje. E gerakt ol zêre ounder 'n indruk van de triestige veroaln dan de werkmenschn a 'n toog vertelln en at 'n [[12 (getal|twove]] is, verergert dadde nog deur dat 'n [[Adolf Daens|Daens]] ôort. Buutn Daens is ouk de encycliek ''[[Rerum Novarum]]'' van paus Leo XIII e grôte inspiroaschebronne.

E beslist van paster te komn, mo ze matjes verwytn nem doavôorn en zeggn dat 'n meidoet met de ryke, etwot dat 'n styf erg viendt. A ze voader bykan dôod is, vroagt 'n an ze zeune voen paster te kommn voun de sukkeloars, voun de werkmenschn. 

===Paster in Loakn===
At 'n paster ekommn is, moet 'n e bitje teegn ze gouste ounderpaster kommn in [[Loakn]]. Doa gienk 'n no d'uuzn van de werkmenschn en begunt 'n me groupn noaisters tope te briengn voun over nunder probleemn te koutn. Teegn nunder zeidt 'n: ''"Gyder zyt evenvele weird of die prinsesse in 't paleis van [[Loakn]]"''. Olles is upebouwd voogns zien-ôordêeln-andeln, de methode die nu nog ossan gebruukt is binn de KAJ. E kôos die methode omda ze simpel t'ountoun is. 

Beistn 'n [[Êestn Weireldôorloge]] adde Cardijn zyn mound ol te vele eroerd no de gouste van de [[Duutsland|Duutschers]] en vlôog 'n in 't kasjot. Ezô at 'n ol 'n tyd van de weireld voun ''En nu vooruit'' te schryvn, 't andbouk van de kajotters.

===Erkennienge van de KAJ===
De KAJ krêeg in 1925 erkennienge en de bewegienge groeide zêre. Cardijn kwam algemêen prôost. E wos e goed redenoare die vele gesticuleerde en die vele vook kuste overtuugn. Up zyn ogtepunt (in de joarn '50) adde de KAJ tusschn de 50 en 100 000 leedn in Vloandern.

In 'n [[Twiddn Weireldôorloge]] vliegt Cardijn were in 't gevang, juuste lik vele aar kajotters. E dêel van de leedn van de KAJ neemn beistn 'n ôorloge dêel an 't gewoapnd verzet, mo 't zyn der ouk die no Duutsland ezonn zyn voun doa in de werkkampn e oundergrounsche bewegienge te begunn. De kajotters doa verkenn makoar deur 't kajotterslied te schufeln.

Achter 'n ôorloge grakt de KAJ were zêre organiseerd en Cardijn wult toogn dat de bewegienge nog ossan styf vievig is. E lat e congres deuregoan up 'n [[Eizel]], die hêlegans vul grakt.

===Internationoale KAJ===
Oundertusschn begunt 'n me te reizn no verre lann (in Azië, Afrika en Zuud-Amerika) voun doa de bewegienge uut te bouwn (doavôorn bestoeg de KAJ ouk wel ol in e dêel lann, byvôorbeeld in [[Vrankryk]], woadat ''Mardyck'' (romang en kajottersbybel van Maxence van der Meersch over e kajotter in [[Roubaix]]) nem ofspeelt). 't Zyn ouk e masse vrywilligers die die de toake van missionoaris van de KAJ up nunder enoomn en. In 1957 richt 'n de internationoale koupel up (''IKAJ'') met mêer of 80 lann die uutendelik lid gon kommn.

===Erkennienge===
Cardijn et ossan teegn de scheenn bluuvn schuppn, mor in 1965 krêeg 'n egliek 'n êretitel van kardinoal. Beistn de vierienge zei 'n: ''Ik krijg hier de decoraties, maar gij bouwt de beweging op en alleen gij kunt de beweging opbouwen!'' 

In de Vlamsche verkiezienge van 'n Grotstn Belg is Cardijn 'n [[23 (getal)|drieëntwientigstn]] endigt.

===Dôod===
Uuteindelik goat 'n dôod in 1967 en begroavn ze nem in de kerke van [[Loakn]]. In Halle stoat er e standbeeld. 't Zyn ouk e masse stroatn in hêel Vloandern die no nem vernoemd zyn.

==Uutsproakn==
*En nu vooruit!
*Iedere jonge arbeider is meer waard dan alle goud van de wereld
*Als het moet, zal ik mijn leven geven voor de redding van de arbeidersstand
*Wij zijn geen slaven, geen machines
*Door eigen werk sterk

==Externe Koppelienge==
*[http://www.degrootstebelg.be/dgb_master/100belgen/dgb_cardijn_jozef/index.shtml Artikel up 'n site van 'n Grotstn Belg]
*[http://www.kaj.be Site van de KAJ]
[[Categorie:Gêestelikke|Cardijn, Jozef]]

[[en:Joseph Cardijn]]
[[nl:Jozef Cardijn]]
