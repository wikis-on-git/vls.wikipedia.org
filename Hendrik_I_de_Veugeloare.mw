{{Dynastie|
| ploatje = [[Ofbeeldienge:Heinrich-der-finkler-darbringung-der-kaiserkrone.jpg|center|thumb|Hendrik I krygt de krone binst dat ’n veugels vangt mè nettn]]
| noame = Hendrik I de Veugeloare
| leevn = [[876]] - [[936]]
| functie1 = ertog van Saksn
| periode1 = [[912]] – [[936]]
| vôorganger1 = Otto I van Saksn
| ipvolger1 = Otto I van ‘t [[Illig Roomsche Ryk]]
| functie2 = Keunink van Oost - Francië
| periode2 = [[919]] – [[936]]
| vôorganger2 = Koenraad I
| ipvolger2 = Otto I van ‘t [[Illig Roomsche Ryk]]
| voader = Otto I van Saksn
| moeder = Hadwig van Babenberg
}}
'''Hendrik I de Veugeloare''' (Duuts: Heinrich der Vogler of der Finkler, Latyn: Henricius Auceps), van ’t Saksisch uus Liudolfingn, (Membleebn (Saksn) [[876]] – Memleebn, [[2 juli]] [[936]]), was ertog van Saksn en keunink van Oost-Francië.

Achter ’t uutstervn van de [[Karolingers]] was de macht van ’t Oostelik deel van ’t Karolingische Ryk in zyn andn gekommn. 
==Zyn jounk leevn==
Hendrik I was de zeune van Otto I, ertog van Saksn en Hadwig van Babenberg.
In 906 trouwdegt ie mè Hatheburg, dochter van Erwin, groaf van Merseburg. Under uwelik wierd oungeldig verkloard achter de geboorte van under zeune Thankmar.

In 909 trouwdegt ie in Wallhausen mè Mathilde van Ringelheim, bygenoamd d’Illige, dochter van Diederik, groaf van Westfaaln. Ze stichtte verschillige religieuze instituutn o.a. d’abdye van Quedlinburg, woa da Hendrik I begroavn is en loater illig verkloard. 
==Zyn kinders==
Mè z’n eeste vrouwe, e zeune:
*Thankmar († 938)
Mè z’n twidde vrouwe, drie zeuns en twêe dochters:
*Otto,  keizer van ‘t [[Illig Roomsche Ryk]]
*Hendrik I van Beiern,  ertog van [[Beiern]]
* Bruno den Grootn,  aartsbisschop van [[Keuln]]
*Gerberga van Saksn, getrouwd mè Giselbert van Lotharingn en loater mè Lodewyk IV van [[Frankryk]] 
*Hadwig van Saksn, getrouwd mè Hugo den Grootn van Frankryk en moeder van Hugo Capet, keunink van Frankryk en d'n eestn van ’t uus Capet ([[Capetingers]] (987 - 1328))

==Zyn loater leevn==
Achter d’n dood van ze voader in 912 volgdegt ie em ip ols ertog van Saksn. Van 912 tout 915 wast ’n in oorlog teegn de Duutschn keunink Koenraad I, over Thüringn. Mo toch wierd ’n ip Koenraads sterfbedde angeduud vo z’n ipvolger te zyn. In meie 919 wierd ‘n in Fritzlar deur edeln van Francië en Saksn tout keunink verkoozn. Deur de twêe  andere machtige ertogdommn, Zwaabn en Beiern, wierd ’n nie erkend ols keunink. Zynder verkoozn Arnulf van Beiern, ertog van Beiern. Achter enigte veldtochten wierd d’n ertog van Zwaabn gedwoungn vor em t’erkenn en Arnulf van Beiern gaft de Duutsche trone in 921 ip. In 922 verjoegt ’n ôok Karel den Simpeln van Lotharingn, die in 910 deur de Lotharingsche edeln benoemd was tout keunink in ’t noadêel van Koenraad I. 

In ‘t joar 925 kost ’n ôok Olland, Kennemerland en Texel by z’n ryk voegn en doadeure wast ’n mêer ip ze gemak an de westgrenzn en kost ’n em beter concentreern ip de ôostgrenzn. 
By z’n latste veldtocht in 934 vielt ‘n [[Denemarkn]] binn en je veroverde ‘t ertogdom Sleeswyk.
==Dôod en ipvolginge== 

Ip t’ende van z’n leevn woarn ol de Duutsche stammn verenigd in één keuninkryk. Doadeure wordt Hendrik I anzien ols d’n eestn keunink en stichter van ’t Illig Roomsche Ryk van de Duutsche Natie (Heiliges Römisches Reich Deutscher Nation).

Ip [[2 juli]] [[936]] stierft ’n deur e beroerte in Memleben, een van z’n favoriete plekkn. 
Je wierd ipgevolgd deur ze zeune Otto, die in 962 deur de paus tout keizer gekroond wierd. Da was ’t officiëel begun van ’t [[Illig Roomsche Ryk]]. 

Thankmar, de zeune van z’n eeste vrouwe, rebelleerde teegn z’n olfbroere Otto en j'is gestorvn in e veldtocht in 936.


Hendrik kreeg z’n de bynoame ''de Veugeloare'', omdat ’n ip veugeljacht zou gewist zyn ot ‘n   ingelicht wierd over z’n keuninkschap. Die anekdote zou stammn uut de 12e eeuwe.

[[ca:Enric I d'Alemanya]]
[[cs:Jindřich I. Ptáčník]]
[[cy:Harri I, brenin yr Almaen]]
[[da:Henrik Fuglefænger]]
[[de:Heinrich I. (Ostfrankenreich)]]
[[en:Henry I of Germany]]
[[es:Enrique I el Pajarero]]
[[et:Heinrich I (Saksa kuningas)]]
[[fi:Henrik I Linnustaja]]
[[fr:Henri Ier de Germanie]]
[[hr:Henrik I., njemački kralj]]
[[hu:I. Henrik német király]]
[[it:Enrico I di Sassonia]]
[[ja:ハインリヒ1世 (ドイツ王)]]
[[ko:하인리히 1세]]
[[nl:Hendrik de Vogelaar]]
[[pl:Henryk I Ptasznik]]
[[pt:Henrique I da Germânia]]
[[ru:Генрих I Птицелов]]
[[simple:Henry I the Fowler]]
[[sk:Henrich I. (Východofranská ríša)]]
[[sr:Хенрик I Птичар]]
[[sv:Henrik I av Sachsen]]
[[zh:亨利一世 (德意志)]]
