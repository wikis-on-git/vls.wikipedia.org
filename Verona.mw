'''Verona''' es nen stad in [[Itoalje]]. Verona ligt in't Nôorden van Itoalje, ip de grenze tussn de [[Po]]-vlakte en de [[Alpen]] en eit a peu pres 270.000 inweuners. Het ligt an de Adige rivier, een ziestrôom van de Po en dichte bie het [[Garda Meer]].

==Geschiedenisse==
De êeste inweuners van Veronia woarn de Euganei in 550 vôo [[Jezus van Nazareth|Christus]]. In 300 vôo Christus es Verona een [[Rome|Romeinse]] kolonie geword'n.

==Bezienswoardigheed'n==
[[Ofbeeldienge:Verona.jpg|thumb|right|300px|De romeinse arena]]

Deur de rikke geschiedenisse van Verona zin der veel bezienswoardigheed'n in Verona. Tès gekoozn tot een [[UNESCO]] weirelderfgoedplekke. Het belangrykste monument es et Romeinse amphitheatre, de Arena, die gebouwd es roend 30 achter Christus. Tot ip vandoage speeln ze der tonjeelstikk'n in de zomer. Andere monumentn uut de Rominse tyd zin het theoater, de Arco dei Gavi, de Porta dei Borsari en de Porta dei Leoni.

Uut de middeljeeuwn en loater zin vôorol de basilyk'n en keirk'n overgebleevn: de grôte Romoanse Basilica of San Zeno Maggiore, de Basilica de San Lorenzo, De St. Maria Antica en de St Anastasia zin de belangrykste.

Verona es ôok nog gekend voo een onôoglyk balkonske: het balkonske woarda Romeo Juliet zoe anbeden ein (in het verhoal van [[Shakespeare]]. 

In 2004 es in Verona ôok het [[Weireldkampioenschap Koerse ip de boane]] deuregegoan (gewonn'n deur [[Oscar Freire]].

==Externe koppelienge==
*[http://www.verona.com/ De officieeln website van Verona]

[[Categorie:Stad in Itoalje]]
