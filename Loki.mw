'''Loki''' is de Germoansche god van 't vier.  J'is de zeune van de twi reuzn ''Fárbauti'' and ''Laufey''.  Je was getrouwd me ''Sigyn'', wo dat y twi zeuns by aat, ''Wali'' en ''Nari''.  By de reuzinne ''Angrboda'' aat y drie kienders, drie moensters: ''Fenrir'', de reuzachtigen wolf die [[Odin]] moe vermôorden ip de Ragnarök, 't ende van de wêêreld, ''Jörmungandr'', de Midgardslange en ''Hel'', de godinne van de oenderwêêreld wo dan de dôon zyn.

Ols god van 't vier gift y by de scheppinge de kleuren an Bifrost, de reegnboog-brugge, die Asgard en Midgard me mekoar verbiendn.

==Loki, den bedriegr van de goodn==
Loki is 'n bedriegr en 'n oengelooflikken intrigant.  J'angt an mekoar van de listigeid, en die listigeid gebruukt y zowel vo ols teegn de goodn:

*Os Asgard geschaapn wordt vraagn ze an een reus vo der een meur roend te bouwen.  Omdan ze gezeid en an die reus dan ze em mo gon betoln ost y ip tyd greed is, verandert Loki z'n eigen in een merrie vo den iengste van de reus weg te lokken.  En deurda dien reus achter z'n pêêrd moe zittn grakt y nie ip tyd greid.  Deurda dien iengste die merrie besproenk wer loater [[Sleipnir]], 't 8-bênige, gevleugelde pêêrd van [[Odin]], geboorn.
*Loki elpt [[Thor]] vo z'n amer Mjolnir were te krygn.
*Loki zorgt deur een list vo de dôod van [[Baldr]] (kykt by [[Baldr]]).

[[Categorie:Germoansche mythologie]]
