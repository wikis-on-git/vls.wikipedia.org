'''Hans Van Themsche''' ([[1988]]) vermoordde up [[11 meie]] [[2006]] in [[Antwerpn]] 2 menschn: de zwangere [[Mali]]nese [[Oulematou Niangadou]] en de 2-joarige [[Luna Drowart]]. Ne verwondde ôok Songül Koç, e Turkse vrouwe.

== Doadn ==
Up 11 meie 2006 pakte y de tring va [[Roeseloare]] na [[Antwerpn]]. Êest kocht y e woapn (woarvoorn daj gin vergunninge nodig at) en toene de kogels vo derin. Ne wandelde êest e toertje tot dat ie e plekke vound woar dat rustig genoeg wos. Zyn êeste slachtoffer wos Songül Koç, e Turkse vrouwe met en ôofddoek an die e boek an 't leezn wos. Van Themsche schoot up eur mo ze werd nie dodelik gewond. Nog gin 2 minuutn later schôot y up Oulematou Niangadou, e Malinese zwangere vrouwe. Ze was de au pair va Luna Drowart en ôok zy werd vermoord ondanks eur blanke uudskleur. En agent de ip e terrasse doar nie zo verre van zat at alles goord en kon Van Themsche uutschoakeln deur em in den buuk te schietn. 

== Onderzoek ==
Van Temsche et in e verhoor toegegeevn dat y doelbewust achter anderskleurign mikte. Ne beweerde dat 'n 5 joar geleedn, toen dat nog in [[Brussel]] na 't schole gieng, gepest werd deur allochtoonn. Volgens em is da ze motief.
De politie vound up ze kamer in 't internoat va Roeselare woar dat y na 't schole gieng, en afscheidsbrief. Doar stound in dat y 10 vrimdeliengn gienk vermoordn en doarachter zelfmoord gienk pleegn. Ne bedankt ook zyn ouders voor olles dat ze voor em gedoan an.

== Familie ==
Hans komt uut e familie die ol van in 't begun lid is van de rechtse party [[Vlaams Belang]]. Zyn tante Frieda Van Themsche wos up et moment van et gebeurn kamerlid. Mo volgens justitie et dat niet met zyn daadn te moakn. Ne zoudt nie racistisch zyn upgevoed.

[[Categorie:Justitie|Van Themsche, Hans]]

[[en:Hans Van Themsche]]
[[nl:Hans Van Themsche]]
[[ru:Массовое убийство в Антверпене]]
