{{veranderplat|Ostends}}

'''Jean-Marie Dedecker''' ([[Nieuwpôort]], [[13 juni]] [[1952]]) et eigelik 2 leevns g'hed: êen as coach va [[Belgje]]s mêest succesriekste judoka's (o.a. [[Gella Vandecaveye]] en [[Ulla Werbrouck]]) en êen as polletieker. J' is geboorn in [[Niepoort|Nieuwpôort]], mor nu komt en up in [[Ostende]].
== Judocoach == 
In de  jaren '80 en '90 was 'n de bezieler va de Belgiesche judo: de mêest bekende vanuut West-Vlams standpunt zien nateurlik [[Gella Vandecaveye]] en [[Ulla Werbrouck]], mor anderen zien Ingrid Berghmans, Robert Van De Walle (in Ostende geboorn), Johan en Philip Laats, Harry Van Barneveld, Heidi Rakels, Inge Clement en Marie Isabelle Lomba. Samen en ze zowa 130 medaljes behaald.

== Polletieker ==
Na zien periode as judocoach is 'm in de polletiek gestapt, mêer bepoald bie de [[VLD]]. Deur zien recht-voe-de-roap mentaliteit et 'm dikwels gebotst met de partietop, moar angezien dat ie nen stemmentrekker is, dorsten ze 'em nie tevele in de weg legg'n toet achter de [[geminteroadsverkiezieng'n va 2006|Gemêenteroadsverkiezing'n 2006]]. 
Z'n ôofdprobleem met de [[VLD]] was dat 'm voend dat die partie tevele noa links gienk, woardeure da ze veel stemm'n verloor'n an't Vlams Blok. Ander'n zeid'n dat je tevele meedoet met de extreem-rechtsche, en ze doardeure tevele in de koarte speelt. In [[Ostende]] stoend 'm tegenover de [[SP.a|sos]] [[Johan Vande Lanotte]]. Je kost de mêerderheid ni breek'n.  
Achter de verkiezingn et de partie besloten, op vrage va Bart Tommelein in Ostende, voe Dedecker uut de VLD te smiet'n. Up 29 november 2006 koendigde em af dat em overstapte no de N-VA. <br><br>
Jean-Marie Dedecker is ôok en polletieker van stunts: in 2002 smokkelde em en journalist toe bie [[Marc Dutroux]]. In 2004 hoalden 'm 38% van de [[VLD]] stemm'n in en verkiezienge voe VLD-vôorzitter. Een oenverwachs ôoge score, gelet up het verzet van de partietop tegen zien kandidateure.

* 1999 - 2004 Senoator
* 2004 - nu   Volksvertegenwôordiher
* 2001 - nu   Geminteroadslid [[Ostende]]

== Externe koppelienge ==
*[http://www.jmdedecker.com Website Jean-Marie Dedecker]

[[Category:Belgische polletieker|Dedecker, Jean-Marie]]
