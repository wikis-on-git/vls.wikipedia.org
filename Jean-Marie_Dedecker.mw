{{plat|Ostends}}

'''Jean-Marie Dedecker''' ([[Nieuwpoort]], [[13 juni]] [[1952]]) et eigelik twee leevns g'et: een as coach va [[België]]s mèèst succesrieke judoka's (o.a. [[Gella Vandecaveye]] en [[Ulla Werbrouck]]) en een of polletieker. J'is geboorn in [[Nieuwpôort|Nieuwpoort]], mo nu komt 'n up as polletieker in [[Ostende (stad)|Ostende]] met een eigen party: [[Lijst Dedecker]].

== Judocoach == 
In de joarn '80 en '90 was 't 'n de bezieler va de Belgische judo: de meest bekende vanuut [[West-Vloandern|West-Vlams]] standpunt zyn nateurlik [[Gella Vandecaveye]] en [[Ulla Werbrouck]], mo andere zien [[Ingrid Berghmans]], [[Robert Van De Walle]] (in [[Ostende]] geboorn), [[Johan Laats|Johan]] en [[Philip Laats]], [[Harry Van Barneveld]], [[Heidi Rakels]], [[Inge Clement]] en [[Marie Isabelle Lomba]]. Tegoare en ze oegeveer 130 medailles behoald.

== Polletieker ==
Achter ze periode as judocoach is 't 'n in de polletiek gestapt, meer bepoald by de [[Open VLD]]. Je zeg't lik oe da 't is, en doardeure et 'n vele gebotst met de partytop, mo agezien da'n e stemmetrekker is, durfdn ze ni teegn z'n karre te ryen, toet achter de [[Gemêenteroadsverkiezingn 2006|gemeenteroadsverkieziengn van 2006]]. 

Z'n oofdprobleem met de [[Open VLD]] was dat 'n vound dat die party tevele no lienks gienk, woadeure da ze veel stemmn verloorn an 't [[Vlams Belang]]. Andere zeggn dat 'n tevele meedei met de extreem-rechsche, en ze doadeure tevele in de koarte speelde. In [[Ostende (stad)|Ostende]] stound 'n tegenover [[Johan Vande Lanotte]] van de [[SP.a|sosn]]. Je kost de meerderheid ni breekn. 
 
In 2006, achter de gemeenteroadsverkieziengn, et de party beslootn - achter de klassieke Dedecker-rutteliengn in de gazettn en televisje, en up vrage va Bart Tommelein in Ostende - voe Dedecker uut de VLD te smytn.

Vo ene ki zegt Dedecker nie vele: je vergoadert dat 'n zwit, ier en doar, ounder andre me Hugo Coveliers en richt ne VZW en polletieke "denktank" en VZW Cassandra ip.

Ip [[29 november]] 2006 koundigde em af dat em overstapte no de [[N-VA]]. De volgende dag al zeidt de [[CD&V]] da ze 't kartel met de N-VA ni mi zaagn zittn ip die manier.

Ip [[9 december]] koost de [[N-VA]] vo 't kartel, woarip da Jean-Marie Dedecker de party noodgedwoengn verliet. Begun [[2007]] kondigde ie an dat 'n een eign party iprichtige, ''Lijst Dedecker'', met als slogan ''gezond verstand''. By de federoale verkiezingn van 10 juni 2007 oalde ''Lijst Dedecker'' vele meer of wuk da de opiniepeiliengn agaavn: 5 kamerzetels en 1 senateur. 

Jean-Marie Dedecker is ook e polletieker va stunts: in 2002 smokkelde em e journalist toe by [[Marc Dutroux]]. In 2004 oalde 'm 38% van de [[Open VLD]] stemmn in en verkiezienge voe VLD-voorzitter. Een ounverwacht oge score, gelet up 't verzet van de partytop tegen ze kandidateure.

* 1999 - 2004 Senateur
* 2004 - nu   Volksvertegenwoordiger
* 2001 - nu   Gemeenteroadslid [[Ostende (stad)|Ostende]]
ik ben begonnen met  met je moeders

== Externe koppelienge ==
*[http://www.jmdedecker.com Website Jean-Marie Dedecker]

[[Categorie: Ostende|Dedecker, Jean-Marie]]
[[Categorie:West-Vlamsche polletieker|Dedecker, Jean-Marie]]
[[en:Jean-Marie Dedecker]]
[[eo:Jean-Marie Dedecker]]
[[fr:Jean-Marie Dedecker]]
[[nl:Jean-Marie Dedecker]]
