{{veranderplat|Ostends}}

'''Jean-Marie Dedecker''' ([[Nieuwpôort]], [[13 juni]] [[1952]]) et eigelyk twêe leevns g'hed: êen as coach va [[Belgje]]s mêest succesriekste judoka's (o.a. [[Gella Vandecaveye]] en [[Ulla Werbrouck]]) en êen as polletieker. J' is geboorn in [[Nieuwpôort|Niepoort]], mor nu komt en up as polletieker in [[Ostende]].

== Judocoach == 
In de  jaren '80 en '90 was 'n de bezieler va de Belgische judo: de mêest bekende vanuut West-Vlams standpunt zien nateurlyk [[Gella Vandecaveye]] en [[Ulla Werbrouck]], mor anderen zien Ingrid Berghmans, Robert Van De Walle (in Ostende geboorn), Johan en Philip Laats, Harry Van Barneveld, Heidi Rakels, Inge Clement en Marie Isabelle Lomba. Soamen en ze zowa 130 medaljes behaald.

== Polletieker ==
Na zien periode as judocoach is 'm in de polletiek gestapt, mêer bepoald bie de [[VLD]]. Deur zien recht-voe-de-roap mentaliteit et 'm dikwels gebotst met de partietop, moar angezien dat ie nen stemmentrekker is, dorsten ze 'em nie tevele in de weg legg'n toet achter de [[Gemêenteroadsverkiezingn 2006|geminteroadsverkiezieng'n va 2006]]. 

Z'n ôofdprobleem met de [[VLD]] was dat 'm voend dat die partie tevele noa links gienk, woardeure da ze veel stemm'n verloor'n an't [[Vlaams Belang|Vlams Belang]]. Ander'n zeid'n dat je tevele meedoet met de extreem-rechtsche, en ze doardeure tevele in de koarte speelt. In [[Ostende]] stoend 'm tegenover [[Johan Vande Lanotte]] van de [[SP.a|sossen]]. Je kost de mêerderheid ni breek'n. 
 
In 2006, achter de gemêenteroad erkiezieng'n et de partie besloot'n, achter de klassieke Dedecker rutteliengen in de gezetten en televisie, en up vrage va Bart Tommelein in Ostende, voe Dedecker uut de VLD te smiet'n.

Vô êene kêe zegt Dedecker nie vele: je vergoadert dattie zwêet, ier en doar, onder andre me Hugo Coveliers en richt ne VZW en polletieken "denktank" en VZW Cassandra ip. Hêel Vloandren es curieus wa datter goa gebeur'n.

Ip [[29 november]] 2006 koendigde em af dat em overstapte no de [[N-VA]]. De volgende dag al zei de [[CD&V]] da ze 't kartel met de N-VA ni mè zaag'n zitt'n.

Ip [[9 december]] koos de [[N-VA]] voo 't Kartel, woarip da Jean-Marie Dedecker de partie nôodgedwongn verliet. Begun [[2007]] kondigde ie an dat ie een eign partie iprichtige ''Lijst Dedecker'', me als slogan 'gezond verstand'. 

Jean-Marie Dedecker is ôok en polletieker van stunts: in 2002 smokkelde em en journalist toe bie [[Marc Dutroux]]. In 2004 hoalden 'm 38% van de [[VLD]] stemm'n in en verkiezienge voe VLD-vôorzitter. Een oenverwachs ôge score, gelet up het verzet van de partietop tegen zien kandidateure.

Jean-Marie Dedecker, as ne doenkerblauwen liberoal, eet iedren n'uchtend, drie groene en êene sos tussen zin [[stute]]n; kwestie van de forme t'oen. 

* 1999 - 2004 Senoatur
* 2004 - nu   Volksvertegenwôordiger
* 2001 - nu   Geminteroadslid [[Ostende]]

== Externe koppelienge ==
*[http://www.jmdedecker.com Website Jean-Marie Dedecker]

[[Categorie: Ostende|Dedecker, Jean-Marie]]
[[Categorie:Belgische polletieker|Dedecker, Jean-Marie]]
