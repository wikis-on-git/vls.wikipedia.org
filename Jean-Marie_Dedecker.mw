{{veranderplat|Ostends}}

'''Jean-Marie Dedecker''' ([[Nieuwpôort]], [[13 juni]] [[1952]]) et eigelik twêe leevns g'ed: êen as coach va [[België]]s mêest succesrykste judoka's (o.a. [[Gella Vandecaveye]] en [[Ulla Werbrouck]]) en êen as polletieker. J'is geboorn in [[Nieuwpôort|Niepoort]], mor nu komt en up as polletieker in [[Ostende (stad)|Ostende]] met een eigen party: [[Lijst Dedecker]].

== Judocoach == 
In de  jaren '80 en '90 was 't 'n de bezieler va de Belgische judo: de mêest bekende vanuut West-Vlams standpunt zyn nateurlik [[Gella Vandecaveye]] en [[Ulla Werbrouck]], mor anderen zyn [[Ingrid Berghmans]], [[Robert Van De Walle]] (in Ostende geboorn), [[Johan Laats|Johan]] en [[Philip Laats]], [[Harry Van Barneveld]], [[Heidi Rakels]], [[Inge Clement]] en [[Marie Isabelle Lomba]]. Soamen en ze zowa 130 medaljes behoald.

== Polletieker ==
Achter zyn periode as judocoach is 't 'n in de polletiek gestapt, mêer bepoald by de [[Open VLD]]. Deur zyn recht-voe-de-roap mentaliteit et 'n dikwyls gebotst met de partytop, moar angezien dat ie nen stemmentrekker is, dorstn z' em nie tevele in de weg leggn toet achter de [[Gemêenteroadsverkiezingn 2006|gemêenteroadsverkieziengn van 2006]]. 

Z'n ôofdprobleem met de [[Open VLD]] was dat 'n voend dat die party tevele noa links gienk, woardeure da ze veel stemmn verloorn an't [[Vlaams Belang|Vlams Belang]]. Andern zeien dat 'n tevele meedoet met de extreem-rechtsche, en ze doardeure tevele in de koarte speelt. In [[Ostende (stad)|Ostende]] stoend  'n tegenover [[Johan Vande Lanotte]] van de [[SP.a|sossen]]. Je kost de mêerderheid ni breekn. 
 
In 2006, achter de gemêenteroadsverkieziengn et de party beslootn, achter de klassieke Dedecker rutteliengen in de gazettn en televisie, en up vrage va Bart Tommelein in Ostende, voe Dedecker uut de VLD te smytn.

Vô êne kêe zegt Dedecker nie vele: je vergoadert dat 'n zwit, ier en doar, onder andre me Hugo Coveliers en richt ne VZW en polletieken "denktank" en VZW Cassandra ip. Hêel Vloandern is curieus wa dat er goa gebeurn.

Ip [[29 november]] 2006 koendigde em af dat em overstapte no de [[N-VA]]. De volgende dag al zei de [[CD&V]] da ze 't kartel met de N-VA ni mè zaagn zittn.

Ip [[9 december]] koos de [[N-VA]] voo 't Kartel, woarip da Jean-Marie Dedecker de party nôodgedwongn verliet. Begun [[2007]] kondigde ie an dat ie een eign party iprichtige ''Lijst Dedecker'', me als slogan 'gezond verstand'. By de federoale verkiezingn van 10 juni 2007 oalde Lijst Dedecker vele mêer of wuk da de opiniepeiliengn angaavn: 5 koamerzetels en 1 senateur. 

Jean-Marie Dedecker is ôok en polletieker van stunts: in 2002 smokkelde em en journalist toe by [[Marc Dutroux]]. In 2004 oalden 'm 38% van de [[Open VLD]] stemmn in en verkiezienge voe VLD-vôorzitter. Een oenverwachs ôge score, gelet up het verzet van de partytop tegen zyn kandidateure.

* 1999 - 2004 Senoater
* 2004 - nu   Volksvertegenwôordiger
* 2001 - nu   Gemêenteroadslid [[Ostende (stad)|Ostende]]

== Externe koppelienge ==
*[http://www.jmdedecker.com Website Jean-Marie Dedecker]

[[Categorie: Ostende|Dedecker, Jean-Marie]]
[[Categorie:West-Vlamsche polletieker|Dedecker, Jean-Marie]]
[[en:Jean-Marie Dedecker]]
[[eo:Jean-Marie Dedecker]]
[[fr:Jean-Marie Dedecker]]
[[nl:Jean-Marie Dedecker]]
