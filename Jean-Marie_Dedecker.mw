{{veranderplat|Ostends}}

'''Jean-Marie Dedecker''' ([[Nieuwpôort]], [[13 juni]] [[1952]]) eit eigenlik 2 leevns g'hed: êen als coach van [[Belgje]]s mêest succesvolle judoka's (o.a. [[Gella Vandecaveye]] en [[Ulla Werbrouck]]) en êen als polletieker. Iès gebôorn in [[Nieuwpôort]], moar nu kom't ie ip in [[Ostende]].

== Judocoach == 
In de  joaren '80 en '90 woas't ie de bezieler van de Belgischn judo: de mêest bekende vanut West-Vlaoms standpunt zin natuurlik [[Gella Vandecaveye]] en [[Ulla Werbrouck]], moar anderen zin Ingrid Berghmans, Robert Van De Walle, Johan  en Philip Laats, Harry Van Barneveld,  Heidi Rakels, Inge Clement en Marie Isabelle Lomba. Soamen ein ze zowa 130 medaljes behoald.

== Polletieker ==
Achter zin periode als judocoach es't ie in de polletiek gestapt, mêer bepoald bie de [[VLD]]. Deur zin recht-vôor-de-roap mentaliteit ei tie ol dikwils gebotst met de partietop, moar angezien dat ie nen stemmentrekker ès, durfden ze 'em nie tevele in de weg legg'n toet achter de [[Gemêenteroadsverkiezing'n 2006]]. 
Z'n ôofdprobleem met de [[VLD]] was dat ie vindt dat die partie tevele noa links goat, woardeure da ze veel stemm'n verliez'n an't Vlams Blok. Ander'n zegg'n dat ie tevele meedoet met de extreem-rechtsche, en ze doardeure teveel in de koarte speelt. In [[Ostende]] stoend ie tegenover de [[SP.a|sos]] [[Johan Vande Lanotte]]. E kostte de mêerderheid ni breek'n.  
Achter de verkiezingn et de partie besloten, op vroage va Bart Tommelein in Ostende, om Dedecker buut'n te smiet'n. 't Is op dit moment nog niet dudelik wuk da zen politieke toekomst goa zin... <br><br>
Jean-Marie Dedecker es ôok nen polletieker van stunts: in 2002 smokkelde ie nen journalist tot bie [[Marc Dutroux]]. In 2004 hoald ie 38% van de [[VLD]] stemm'n in een verkiezinge voa VLD-vôorzitter. Een onverwacht ôoge score, gezien het verzet van de partietop tegen zin kandidateure.

* 1999 - 2004 Senoator
* 2004 - nu   Volksvertegenwôordiher
* 2001 - nu   Gemeenteroadslid [[Ostende]]

== Externe koppelienge ==
*[http://www.jmdedecker.com Website Jean-Marie Dedecker]

[[Category:Belgische polletieker|Dedecker, Jean-Marie]]
