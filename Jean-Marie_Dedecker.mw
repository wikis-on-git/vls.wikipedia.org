{{veranderplat|Ostends}}

'''Jean-Marie Dedecker''' eit eigenlik 2 lev'ns get: ièn als coach van Belhiës mièst succesvolle judoka's (o.a. [[Hella Vandecaveye]] en [[Ulla Werbrouck]]) en ièn als polletieker bie de [[VLD]]. Iès geboôrn in [[Nieuwpoôrt]] ip 13 juni 1952, moar nu kom't ie ip in [[Ostende]].

== Judocoach == 
In de  joaren '80 en '90 woas't ie de bezieler van de Belgisken judo: de mièst bekende vanut West-Vlaoms standpunt zin natuurlik [[Hella Vandecaveye]] en [[Ulla Werbrouck]], moar anderen zin Ingrid Berghmans, Robert Van De Walle, Johan  en Philip Laats, Harry Van Barneveld,  Heidi Rakels, Inge Clement en Marie Isabelle Lomba. Soamen ein ze zowa 130 medaljes behoald.

== Polletieker ==
Achter zin perioode als judocoach es't ie in de Polletiek gestapt, mièr bepoald bie de [[VLD]]. Deur zin recht-voôr-de-roap mentaliteit ei tie ol dikwils hebotst met de partietop, moar anhezien dat ie nen stemmentrekker ès, durven ze 'em nie tevele in de weg legg'n. Z'n oôfdprobleem met de [[VLD]] es dat ie vindt dat die partie tevele noa links goat, woardeure da ze veel stemm'n verliez'n an't Vlams Blok. Ander'n zegg'n dat ie tevele meedoet met de extreem-rechtske, en ze daardeure teveel in de koarte speelt. In [[Ostende]] stoat ie tegenover de [[SP.a|sos]] [[Johan Vande Lanotte]], en 't es doardeure nog altid nie dudelik of dat ie hoat ipkomen in de [[Hemeenteroadsverkiezing'n 2006]].
<br><br>
Jean-Marie Dedecker es wok nen polletieker van stunts: in 2002 smokkelde ie nen journalist tot bie [[Marc Dutroux]]. In 2004 hoald ie 38% van de [[VLD]] stemm'n in een verkiezinge voa VLD-voôrzitter. Een onverwacht oôhe score, hezien het verzet van de partietop tehen zin kandidatuur.

* 1999 - 2004 Senoator
* 2004 - nu   Volksvertehenwoôrdiher
* 2001 - nu   Hemeenteroadslid [[Ostende]]

== Externe koppelinge ==
*[http://www.jmdedecker.com Website Jean-Marie Dedecker]

[[Category:Belhische polletieker|Dedecker, Jean-Marie]]
