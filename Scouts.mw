[[Image:Baden-powell1.jpg|thumb|right|Robert Baden-Powell]]
De '''Scouts''' (in Zud-West-Vloandern uutgesproken ols 'skoets', en in 't noordn mêer ols 'sjchoets') is de jeugdbeweginge die in [[1907]] gesticht is deur [[Lord Robert Baden-Powel]]. Et is de grotste jeugdbeweginge in ons land vo kienders van 7 toet 18 joar, worachter dan ze ton in de leidienge kunn goan. Over hèèl de weireld zyn der oungeveer 38 miljoen scouts in 217 landn.
Et grotste dèèl van de scouts zyn landscouts, mo der bestoan ook zèèscouts - ook in [[West-Vloandern]] styf populair.
Der zyn twèè federoasies in [[Vloandern]], nl. de Scouts en Gidsen Vlaanderen (vroeger VVKSM) me 72.000 leedn, en de FOS, me 7.300 leedn. 

==Oenststoan==
In 1907 schreef Baden-Powel ([[Lon'n|Londn]], [[22 februoari]] [[1857]] – Nyeri, Kenia, [[8 januoari]] [[1941]]), een oede [[Iengeland|Iengelse]] militair, een boek met ols titel ''Scouting for Boys'' (Verkenn vo jounges) met ols oundertitel ''A Handbook for Instruction in Good Citizenship Through Woodcraft''.  Et boek was geschreevn vo jounge gasten en et was gebaseerd ip zyn ervoaringn in [[India]], [[Zuud-Afrika]] en wa dat ie meegemakt aat binst de belegerienge van Mafeking (Zuud-Afrika) wo dat ie jounge gasten aad ingezet vor ollesoarte ipdrachtn.  In 1907 stichttet ie den èèste scouts-groep binst et èèste kamp ip Brownsea Island.
In [[België]] wordt in [[1910]] den èèste Belgise scoutsgroep ounder de noame ‘Belgian Catholic Scouts’-groep ipgericht.  In [[1916]] richtte Georges de Hasque den èèste Vlamse zèèscoutsgroep ip in [[Antwerpn]].  In [[1930]] wordn de Belgiese scouts ipgesplitst in een [[Vloandern|Vlamse]] en een Wolse federoasie.

[[Categorie:Jeugdzorg]]
