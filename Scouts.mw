De Scouts (in Zud-Wetsvloandren uutgesproken ols 'scoets', en in 't Noordn mêer ols 'schoets') is de jeugdbeweginge die in 1907 gesticht is deur Lord Robert Baden-Powel.  Et is de grotste jeugdbeweginge in ons land vo kienders van 7 toet 18 joar, worachter dan ze ton in de leidinge kunn goan. Over hèèl de wêreld zyn der oengeveer 38 miljoen scouts in 217 landn. 

==Oenststoan==
In 1907 schreef Baden-Powel (Loenden, 22 februoari 1857 – Nyeri, Kenia, 8 januari 1941), een oede Iengelse militair, een boek met ols titel ''Scouting for Boys'' (Verkenn vo joenges) met ols oendertitel ''A Handbook for Instruction in Good Citizenship Through Woodcraft''.  Et boek was geschreevn vo joenge gasten en et was gebaseerd ip zun ervoaringn in India, Zuud-Afrika en wa dat ie meegemakt aat binst de belegerienge van Mafeking (Zuud-Afrika) wo dat ie joenge gasten aad ingezet vor ollesoarte ipdrachten.  In 1907 stichttet ie den èèste scouts-groep binst et èèste kamp ip Brownsea Island.
