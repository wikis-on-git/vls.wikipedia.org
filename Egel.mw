{{Taxobox
|afbeelding=Igel01.jpg
|afbeeldingtekst=En egel
|rijk=[[Animalia]] (Bêestn)
|stam=[[Chordata]] (Chordata)
|klasse=[[Mammalia]] (Zoogdiern)
|orde=[[Erinaceomorpha]] (Egels)
|familie=[[Erinaceidae]] (Egels)
|geslacht=[[Erinaceus]]
|w-naam=''Erinaceus europaeus''
|auteur=[[Linnaeus]]
|datum=1758
}}
'''Egels''' (''Erinaceus europaeus'', West-Europeeschn egel) zyn zoogdiern die in [[West-Vloandern]] vele vôornkomn, je zie ze geregeld in ovetjes. Ze zyn surtout bekend omdan ze up nundern rik stekkers en. 

==Uutzicht==
Egels kunn bikan 30 cantmeiter lank kommn en z'en oek e stief kort stirtje. Nundern boovnkant stoa hêlegans vul me stekkers, die vanoundern dounker zyn en vanboovn lichter. Nundern ounderkant e gin stekkers, mo wel bruun, steeg oar.

Ze kunn mêer of e kilo weegn.

==Verspreidieng en leefgebied==
Egels kommn vôorn van Ierland toet Roemenië en van Scandinoavië toet Italië en 't Iberies schiereiland. Ze zyn oek uutezet in Nieuw-Zêeland, voe fernient up 't eetn.

In Ôost-Europa komt 'n Ôost-Europeeschn egel vôorn (''Erinaceus concolor'').

Egels leevn in busschn en up stikkn, mo 't zittn der oek geweune in ovetjes.

==Leevnswyze==
===Teetn===
Egels eetn vanolles, mo surtout fernient en [[slekke|slekkn]]. 't Zyn dus nuttige bêestn voe menschn met ovenierienge. 't Gebeurt oek dan ze [[paddestoel]]n of fruut eetn. Ze zoekn da teetn surtout by nachte.

't Is best voun egels gin teetn by te geevn. At er ogliek egeevn is, toene kut [[ound]]e- of [[katte]]teetn wel dienn. Mèèk en aar zuvelproductn meugn nôois egeevn zyn, ze kunn nie teegn lactose (suker die in zuvel zit) en kommn toune ziek.

===Vôortplantienge===
't Poarn zort oltemets wel eki voe probleemn deur de stekkers. De penis van 't vintje grakt wel nôois eschoendn omdat 'n oungeveer in de middel van ze buuk zit in te plekke van vanachtern en omdat wuvetje neur vagina nor achtern ku krulln.

Ieder joar kunn egels 1 of 2 nestn van tusschn de 3 en de 6 joungn en. 't Is 't wuvetje die nunder ollêne upkwikt.

===Leevn===
Ze moakn e masse verschillnde sôortn leevn, van grolln over zuchtn toet schruweln.

Egels kun toet 16 joar oud komn, me da mêeste goan idder dôod. De belangrykste reedn van dôodgoan zyn uutoungerienge beistn de wientersloape (ollêne in kouder streekn, oek uutzounderlik oel ier) en overreen zyn deur otto's. An ze verschietn, droain ze nunder in e bolletje. Vlêeseters kun toune mêestol nietnt doen, mor otto's ryen nunder vaneigns in smeus an ze dadde doen. 

==Aar benoamiengn==
Round [[Poperienge]] zeggn ze ''everzwientjes'' teegn egels.

[[Category: Insecteneter]]

[[nl:Egels]]
[[en:Hedgehogs]]
