[[Image:Oden av Otto-Henrik Wallgren.jpg|thumb|right|''Odin'']]
'''Odin''' is den ippergod by de [[Germoann]].  De Zuud-Germoann noemdegen em '''Wodan'''.  J'is de zeune van Borr, die de zeune was van Buri, en van Bestla, die de dochter was van 'n reus. Ze vrouwe was [[Frigg]].  Odin was ook nog de god van de wysied, de tovenoryë en de dichtkunst.

't Ope me z'n broers Wili en We aat y den oer-reus Ymir versleegn en me zyn lichaam en z'n bloed en ze Midgard, de wêreld van de menschen gemakt.

Odin a styf veel naamn. Soms noemdegen z'em de ''Wandeloare'' omdan der styf veel veraaln zyn worin dat y over de wêreld roendlopt, geklêed in 'n blauwe mantel en 'n oed med 'n sloppe board ip ze kop, en onverwacht ipdukt wo dan ze em nodig en. Een andre name was ''Èènoage'' omdat y een oage ipgofferd aat an Mimir, den bewaker van de bronne van de wysied, vor van die bronne te meugen drienkn.

De Zuud-Germoansche variant Wodan eet de name gegeevn an den dag die z'n name draagt, noamelik [[oensdag]] of [[woensdag]] (Iengels: Wednesday, Fries: woansdei).

[[Categorie:Germoansche mythologie]]
