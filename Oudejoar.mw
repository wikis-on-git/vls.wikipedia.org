'''Oudejoar''' is de latsten dag van 't joar.  By ons is da den [[31 december|èènendertisgsten december]], lik in hèèl de [[Westn|Westersche wêereld]], mor in andre cultuurn, lik de [[Azioatische]], den [[orthodox]]n en de [[islam]]itische, vold oudejoar ip andre daagn omda under [[Nieuwjoare]] ip een andren dag volt of by ons.

Oudejoar wor serieus gevierd me vele eetn, [[champagne]] drienkn en dansn toet dat were kloar is.  Wo da [[Kestdag]] mêer een familiefèèste is, wordt oudejoar mêer buutn uus gevierd.  Ost byna middernacht is begint iederêen ton af te telln en ten twoalven 's nachs wenst iedrêen ton mekoar een gelukkig nieuwjoar en gevn ze totten an mekoar.  Vanuut [[Olland]] komd mêer en mêer de tradisie overgewoaid vo ton ook vierwerk af te steekn.

In Olland ist de tradisie vor med oudejoar [[olieboln]] t'eten.

Ip oudejoarsdag wordt in [[Sao Paulo]] in [[Brazilje]] de San Silvestermarathon geloopn, den oedste marathon van da kaliber.  Ze noemd azo omda 31 december de fêestdag is van Sint Silvester, de [[paus]] die volgenst de legende in [[317]] een drake vangdige.

[[Categorie:dag]]
