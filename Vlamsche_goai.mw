{{Taxobox
|afbeelding=Garrulus glandarius.jpg
|rijk=[[Animalia]] (Bêest'n)
|stam=[[Chordata]] (Chordabêest'n)
|klasse=[[Aves]] (Veugels)|orde=[[Zangvogels|Passeriformes]] (Zangveugels)
|familie=[[Kraaiachtigen|Corvidae]] (Kroaiachtigen)
|geslacht=''[[Garrulus]]''
|w-naam=''Garrulus glandarius''
|auteur=[[Carolus Linnaeus|Linnaeus]]
|datum=1758
}}
Nen '''Vlamsche goai''' (''Garrulus glandarius'') es ne [[veugel]] van de familie van de [[kroaiachtige]]n.

==Uutzicht==
De Vlamsche goai eit een vrêe typisch uutzicht. Ie es ongeveer 34cm grôot en eit een licht-rost-bruun kleur ip zinne rugge, kop en buuk. Ip zyn witte kele eit ie een zwarte strepe en ip zyn vôorôofd zwart-wit gestreepte veern. Zyn vleugels zyn zwart, moar me blauwe stikk'n tussn. 

==Eet'n==
De Vlamsche goai eet eikels en beukenoot'n, dat ie begroaft, en soms were vergeet ip te groavn. Doardeure zorgt ie voo de groei van nieuwe bôomn. Ie eet ôok eiers van zangveugels en insect'n.

==Verspreidienge==
Ie komt overol vôorn in Europa. Ie leeft vôorol in noald- en gemingde bossn. 

==Leevnswyze==
Gelyk iedere veugel begunt ie in't vôorjoar een nest te moak'n in bôomn. Et vrouwke legt ongeveer 6 eiers in et nest, die eiers zyn grysgroen va kleur, me klêene bruune spikkelkes. Olletwêe de ouders broed'n de eiers uut. Achter 16 doagn koomn de eiers uut. De jongn bluuvn 3 week'n in udder nest, doarnoa lêern ze vliegn.

[[Categorie:Garrulus]]

[[nl:Gaai]]
