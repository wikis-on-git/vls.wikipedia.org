[[Ofbeeldienge:Ishango bone.jpg|thumb|right|350px|Et Ishango-bèèntje]]

Et '''Ishango-bèèntje''' is genoemd no zen viendplatse in [[Congo]].  Et werd in 1950 ipgegroaven deur den [[België|Belg]] [[Jean de Heinzelin]].  Van et bèèntje wor geschat  dat tussen de 18 à 20.000 joar oed is.  Et wor beschoud ols et oedste spoar van menselikke [[wiskunde]] en dorom is hèèl de wêereld zaloes ip België da miender dat en, mo lik zovele diengen is ter in België amper eentwien die van ’t bestoan van da bèèntje afwit.  Et wor bewoard in et [[Museum vo Nateurwetenschapp’n]] in [[Brussel|Brûssel]], en ’t wort er nog mo sedert 2001 ûtgestoald in de Janletzoale (Zale van de Iguanodons).

Et Ishango-bèèntje is verre [[10]] centiemeters lank, dounkerbrûn en ’t sto vul me klène inkerviengstjes die azo gegroepeerd stoan dan ze een wiskundige regelmoate doen vermoen. Der is een kollomme inkepingen me groeptjes van [[11]], [[13]], [[17]] en [[19]] (vier [[priemgetal|priemgetall’n]]) en derneffest een kollomme me 11, 21, 19 en [[9]] inkepiengstjes (lik in de vorige kollomme ’t oope 60).  In een derde kollomme stoan der verdubbeliengen lik [[3]], [[6]] en [[4]],[[8]].<p>
Volgenst  de Heinzelin zelve was ’t bèèntje een soarte pre-istorisch didactisch ulpmiddel vo kienders te lèren rek’nen. Kort vôo da de Heinelin dôogink, èt ie bekend gemakt dat ie twêe zukke bêentjes gevoundn ad.

Mo der zyn oak andere die peizen dat een soarte kalender moe gewist zyn.  Nog andre zyn der een combinoasie in van rekensystèmen ip basis van [[tiene]] en [[twolve]], die vandoage nog oltyd in stikken van [[Afrika]] gebrûkt word’n.

Van boven zit er n kristal up womee dat ze kost'n schryvn of sny'n.

==Externe koppelienge==
[http://www.ishango.be/nl2006/historique-histoire.php Webplekke van 't Ishangobêentje]

[[Categorie: Wiskunde]]
[[Categorie: Pre-istorie]]

[[ca:Os d'Ishango]]
[[en:Ishango bone]]
[[fr:Os d'Ishango]]
[[he:עצם אישנגו]]
[[nl:Ishango-beentje]]
