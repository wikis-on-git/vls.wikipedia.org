'''Lanceloot Blondeel''' ([[Poperienge]], [[1498]] - [[Brugge]], [[4 moarte]] [[1561]]) was e [[Groafschap Vloandern|Vlamsche]] kunstenoare uut de 16ste eeuwe. Je zou begost zyn ols [[metser]].

Lanceloot Blondeel was e belangryke figeure in d’eeste generoatie Brugsche [[renaissance]]kunstenoars. Je was ’t type van de ''uomo universale'', de moderne, veelzydige en individualistische kunstenoare nor [[Italië|Italioans]] model. 

Z’n oeuvre bestoat uut schilderyen, têkeniengn, ountwerpn van patrôonn vo tapytn, glasroamn, beeldn en bouwwerkn, w.o. de bekende Keizer-Karelschouwe van ’t [[Brugsche Vrye]], die te bezichtign is ip de [[Burg (Brugge)| Burg]]. Die schouwe is 'n erinnerienge an d'overwinnienge van [[Karel V van et Illig Rôoms Ryk|Karel V]] in de [[Slag by Pavia (1525)|slag by Pavia]]. Je makteg ôok landkoartn woavan dan der twêe bewoard zyn in ’t stadsarchief van Brugge.

In ‘t [[Groeningemuseum]] angt z’n werk ''Den Illign Lucas schildert Onze-Lieve-Vrouwe''. ’t Ipvollendste ounderdêel van ’t schilderye is de omkoaderienge: e groteskelyste in goud en bruun. De groteske is ’n ornamentvorm uut de [[Romeinn|Romeinschn oudeid]] en de Italioansche  renaissance. D’eeste Vlamsche schilders die ip die maniere werktegen krêegn de noame Vlamsche [[maniërisme|maniëristn]]. 

Blondeel weunde ’t grotste dêel van z’n leevn in Brugge en z’n dochter Anna trouwde doa me z’n lêerlink [[Pieter Pourbus]].

J'is gestorvn in Brugge en begroavn in de Sint-Gilliskerke.

In Brugge zyn der werkn van em te zien in:
*’t Groeningemuseum  
*de Sint-Salvatorskathedroale 
*de Sint-Jacobskerke 

[[Categorie: West-Vlamsche kunstschilder]]
[[Categorie:Maniëristen]]
[[Categorie:Poperienge]]

[[nl:Lanceloot Blondeel]]
