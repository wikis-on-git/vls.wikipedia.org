''' Albert Saverys''' ([[Deinze]], [[12 meie]] [[1886]] – [[Petegem-an-de-Leie]], [[29 april]] [[1964]]) was e Vlamsche kunstschilder en decorateur.

Je volgde lesse an d'academie in [[Gent]] ounder andere by Jean Delvin en [[George Minne]].

Albert Saverys wordt dikwils anzien als noavolger van de grôte Vlamsche expressionistische generoatie kunstenoars lik Gust De Smet, [[Constant Permeke]] en Frits Van den Berghe. Je wordt gerekend by de derde groep van de [[Latemsche Schole]].

Zyn vroeg werk was pointillistisch, moa je vound al gauwe e persôonlikke styl, gekenmerkt deur e vlotte maniere van schildern en eign kleurn. Je schilderde surtout landschappn van de [[Leie]]streke, stillevens en blomstikkn. 

In [[1925]] werktege Saverys als decorateur en ountwerper van tapytn by de ''Kortrykse Kunstwerkstede Gebroeders De Coene'', e [[Kortryk|Kortrykse]] firma die internationaal succes had met de productie van kwalitatieve Art Deco meubels in hout.

Round de joarn 1930 maktege Albert Saverys drie grôte wandschilderiengn over de [[Zêeslag by Sluus (1340)|Zêeslag by Sluus]] in één van de zoaln van de de ton nieuwe [[casino (Blanknberge)|casino]] van [[Blanknberge]]. De Saveryszoale is vernoemd noa de kunstenoare. 

[[Categorie:Vlamsche kunstschilder|Saverys, Albert]]
[[Categorie:Deinze|Saverys, Albert]]
