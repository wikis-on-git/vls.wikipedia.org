De '''schietienge''' es e gebeur'n voarafgoand an nen [[trouw]]. Bie 't uus van de trouwege kommen de twêe families tope voe de verlovienge te vier'n en wordt 'er met e [[kanong]] losse schoten afgevierd.

Hetgêene da ze e kanong noemn bestoat eut:
* een zwoare Yzeren boare;
* zes of acht goat'n derin gebôord (grôotte apeupres 3 centemeitr diameitre, 8 centemeitr's diepe): dad es de ontploffyngskoamer;
* in ied're ontploffyngskoamer past er een ronde Yzeren stoave, wa dazze de piestoeng êten.

Ipgepast: de constructie moe zôo gemakt zin da de piestoengs nie kunnen wegvliegn deur de ontploffynge. 

Je goat noa den apotheker achtr an doze [[poer]] ([[poer|buskrut]]). In iedre koamer doe je 'n kaffielepelke of zesse poer in. Je duwt er de piestoengs in om 't poer goe tôpe te duwen. Nu es je kanong grièd om af te "schietn".

Je schiet 't kanong af deur me nen oamer van minstens êene kelo ard ip die piestoeng te kloppen.

Pas ip: daddis nie zonder gevoar, makt verschrikkelyk stienkende rôok ([[zwoavel]]), is slicht voer uw ôren, mag nie gedoan wirden zonder vergunning van de gemêente en ollêne moar ip bepaalde euren. Oaje da wil doen, ton invitere je beter je gebeurs voe ne goen te drynken, ton goan ze nie noa de politie bellen.

Atter schietinge is, stoa hêel 't geburte overende.

[[Categorie:Mens en moatschappie]]
