De '''schietienge''' es e gebeur'n voarafgoand an nen [[trouw]]. By 't uus van de trouwege kommn de twêe families tope voe de verlovienge te vier'n en wordt 'er met e [[kanong]] losse schoot'n afgevierd.

==Benodigdeed'n==
Hetgêne da ze e kanong noemn bestoat uut:
* een zwoare yzeren boare;
* zes of acht goat'n derin gebôord (grôte apeupres 3 centemeitr diameitre, 8 centemeitr's diepe): dad es de ontploffiengskoamer;
* in ied're ontploffiengskoamer past er een ronde yzeren stoave, wa dazze de piestoeng êet'n.

Ipgepast: de constructie moe zô gemakt zyn da de piestoengs nie kunn'n wegvliegn deur de ontploffienge. 

==Werkienge==
Je goat noa den apotheker achtr an doze [[poer]] (buskruut). In iedre koamer doe je 'n kaffielepelke of zesse poer in. Je duwt er de piestoengs in om 't poer goe tôpe te duuwn. Nu es je kanong grêed om af te "schiet'n".

Je schiet 't kanong af deur me nen oamer van minstens êne kelo ard ip die piestoeng te klopp'n.

==Neveneffect'n==
E schietienge is nie zonder gevoar, makt verschrikkelyk stienkende rôok ([[zwoavel]]), is slicht voer uw ôorn, mag nie gedoan wird'n zonder vergunning van de gemêente en ollêne moar ip bepaalde eurn. Oaje da wil doen, ton invitere je beter je gebeurs voe ne goen te drienk'n, ton goan ze nie noa de politie belln.

Atter schietinge is, stoa hêel 't geburte overende.

[[Categorie:Mens en moatschappie]]
