De '''Schietienge''' es e gebeur'n voarafgoand an nen [[trouw]]. Bie 't uus van de trouwege kommen de twiè families tope voe de verlovienge te vier'n en wordt 'er met e [[kanong]] losse schoten afgevierd.

Hetgiène da ze e kanong noemn bestoat eut:
* een zwoare izeren boare;
* zes of acht goaten derin gebôord (grôotte apeupres 3 centemeitr diameitre, 8 centemeitr's diepe): dad es de ontploffingskoamer;
* in ied're ontploffingskoamer past er een ronde izeren stoave, wa dazze de piestoeng jeiten.

Ipgepast: de constructie moe zôo gemakt zin da de piestoengs nie kunnen wegvliegn deur de ontploffienge. 

Je goat noa den apotheker achtr an doze [[poer|poer]] ([[poer|buskrut]]). In iedre koamer doe je 'n kaffielepelke of zesse poer in. Je duwt er de plunjers in om het poer goe tôpe te duwen. Nu es je kanong grièd om af te "schietn".

Je schiet 't kanong af deur me nen oamer van minstens jeine kelo ard ip die piestoeng te kloppen.

Pas ip: daddis nie zonder gevoar, makt verschrikkelik stienkende rôok ([[zwoavel]]), is slicht voer uw ôoren, mag nie gedoan wirden zonder vergunning van de gemiènte en olliène moar ip bepaalde euren. Oaje da wil doen, ton invitere je beter je gebeurs voe ne goen te drienken, ton goan ze nie noa de politie bellen.

Atter schietinge is, stoa hjiel 't heburte overende.
