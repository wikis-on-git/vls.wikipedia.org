De '''schietienge''' es e gebeurn voarafgoand an nen [[trouw]]. By 't uus van de trouwege kommn de twêe families tôpe voe de verlovienge te viern en wordt er met e [[kanong]] losse schootn afgevierd.

==Benodigeedn==
Etgêne da ze e kanong noemn, bestoat uut:
* een zwoare yzerne boare;
* zes of acht goatn derin gebôord (grôotte apeuprès 3 centemeitr diameitre, 8 centemeitrs diepe): dat es de ountploffiengskoamer;
* in iedre ountploffiengskoamer past er een rounde yzern stoave, wa dazze de piestoeng noemn.

Ipgepast: de constructie moe zô gemakt zyn da de piestoengs nie kunn wegvliegn deur de ountploffienge.

==Werkienge==
Je goat noa den apotheker achtr an doze [[poer]] (buskruut). In iedre koamer doe je 'n kaffielepelke of zesse poer in. Je duwt er de piestoengs in om 't poer goe tôpe te duuwn. Nu es je kanong grêed om af te "schietn".

Je schiet 't kanong af deur me nen oamer van minstens êne kelo ard ip die piestoeng te kloppn.

==Neveneffectn==
E schietienge is nie zounder gevoar, makt verschrikkelik stienkende rôok ([[zwoavel]]), is slicht voer uw ôorn, mag nie gedoan wirdn zounder vergunnienge van de gemêente en ollêne moar ip bepaalde eurn. Oaje da wil doen, ton invitere je beter je gebeurs voe ne goen te drienkn, ton goan ze nie noa de politie belln. In sommigte gemêentn zyn schietiengn verboodn deurdan ze vienn dat veel te rieschelik is (oundermêer in [[Wiengne]] achter en accident).

Atter schietienge is, stoa hêel 't gebeurte overende.

[[Categorie:Folklore]]
