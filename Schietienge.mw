De '''Schietieng''' es e gebeur'n voarafgoand an nen [[trow]]. Bie 't uus van de trouweege kommen de twjee families toope voe de verlovink te vier'n en word'nder met e [[kanong]] losse sjhoten afgevierd.

Hetgjeene da ze an kanong noemen bestoat eut:
* een zwoare izeren boare,
* zes of acht goaten derin gebôord (grôotte apeupres 3 centemeitr diameitre, 8 centemeitr's diepe): dad es de ontploffingskoamer,
* in ied're ontploffingskoamer past er een ronde izer'n stoave, wa dazze de piestoeng jeiten.

Ipgepast: de constuctie moe zôo gemakt zin da de piestoengs nie kunnen wegvliegn deur de ontploffienge. 

Je goat noa den apotheker achtr an doze poer ([[buskrut]]). In iedre koamer doe je 'n kaffielepelke of zesse poer in. Je duwt er de plunjers in om het poer goe tôope te duwen. Nu es je kanong grjeed om af te "schietn".

Je schiet 't kanong af deur me nen oamer van minstens jeine kelo ard ip die plunjer te kloppen.

Pas ip: daddis nie zonder gevoar, makt verschrikkelik stienkende rôok, is slicht voer uw ôoren, mag nie gedoan wirden zonder vergunning van de gemjinte en olljeene moar ip bepaalde euren. Oaje da wil doen, ton invitere je beter je gebeurs voe ne goen te drienken, ton goan ze nie noa de politie bellen.

Atter schietinge is, stoa hjiel 't heburte overende.
