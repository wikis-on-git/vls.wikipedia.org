[[Ofbeeldienge:Antoon Vanneste.jpg|thumb|Antoon Vanneste]]

Et '''Curiosamuseum''' werd ipgericht deur Antoon Vanneste ([[Gilwe]], [[10 februoari]] [[1915]]). Et was gevestigd in de Peperstroate 24 te [[Eule]], en ’t ielt er mee ip te bestoan toen de stichter-conservoator Antoon Vanneste overleed’n es ip 6 november 2001.

Et begun van et curiosamusee goat trug tot 1963, wanneer Antoon bezig wos me ’t ipkussen van zinne zoldre en enigste voorwerpn ontdekt et ut de vroegere erberg die in et hûs gevestigd was, genoamd ‘Au Lion d’Or’. Antoon vroeg den oudizermersjang voe te komne moa toen da dendien te lange ip zich liete wacht’n, begost ie moa zelve jenigste stikk’n ip te kuss’n en tussn zin verzoamelinge ipgezette veugels te platsn. Et resultoat bevield’ em wel, en van teene kwamt andre. Stiloan wer djene achtrd’andr koamer in ’t us ingepalmd me nieuwe stik’n.

Et e bikanst onmeuglik voe ip te sommn wa da d’Antoon in de lôop der joaren allemoale verzameld e. Olles wa moelik te vinden wa, of enigst in zin sorte, intresseerdeg‘em. Wat da ipvoalt in zin verzoamelinge zin de 2 grôote domein’n: muzik en legerstikk’n. Muzik was oalsan de grôte passie in ’t leven van Antoon. Dankzie zin intresse en voardigie sloagdige ie erin om vele oude kapotte instrument’n were speelkloar te moak’n. De militaire vôorwerp’n woaen nie zozêre te wit’n an de krigshaftige ingesteldheid van de conservoater, moa kwamn vôort ut de twêe weireltôorlogn die en belangrike rolle speeld’n in zin leven: binst den êesten wêerd ie geboorn, en binst den twêedn trouwdige Antoon me Antoinette De Lombaerde.

==Collectie==
Een korte (onvolledige) ipsomminge van de collectie:

*Militaire elmen ut België, Dutsland, Ôostenrik, Spanje, VS, Rusland, ...
*Onderden obussen, soabels, gewêern, uniformn, kostums, ridderharnassn
*een Duts en Amerikoans legervliegtuig da in den of ipgesteld woarn,  Amerikoanse , Britse en Franke legervoertugn, en enigste oude moto's ut WOII
*Een unieke verzoamelinge muzikinstrument'n me oa.:
**een onderdtal accordeons, woaronder et grôtste ter wêreld ([[media:Accordeon.jpg|zie foto]]), afkomstig uit Itoalië en 1,9 m hôge.
**15 oude draaiorgels
**zeldzoame muzikdôozn
**mechanische piano’s en pianola’s
**oude examplarn van bekans alle bestoande muzikinstrument'n

*onderden grôote en kleine orloges en stoande klokk'n
*een verzoamelinge ipgezette bêest'n waaronder de ‘grôtste tigre ter wêreld’ en de ‘grôtste rat ter wêreld’
*een gereconstrueerd oud erberginterieur (Au Lion d’Or), een oud wienkelinterieur, een oude klompenmakerie,...

{{bron|bronvermelding=
*Maes, N. (1995) "Antoon Vanneste, museumconservator", Heulespiegel, nr.22, december 1995, pp.1-9
}}

[[Categorie:Kortrik]]
[[Categorie:Museum]]

[[nl:Curiosamuseum]]
