{{plat|Brugs}}
[[Image:Schipdonkkanaal7.JPG|thumb|right|<center>Den Stienker, tussn [[Moerkerke]] en de boane [[Damme]] - [[Lapscheure]]]]
'''Den Stienker en den Blienker''' zyn twè kanoaln die een oengevèr 20 km tôope loopn van Strobrugge by [[Maldegem]] toe an de Nôordzee in [[Heist]].

==Den Stienker==
Den Stienker noemt eigentlik ''het Schipdonkkanaal'' of hêel officièl "Afleidingskanaal van de Leie" en is 56 km lank.  't Wier gegraavn tussen [[1846]] en [[1860]]. 't Ee z'n name gekreegn omda vroegr et woater van de [[Leie]] da stoenk van de [[vlasverwerkienge|vlasindustrieë]] by [[Kortryk]] oldo afgeleid wier no de [[Nôordzêe]]. De bedoelinge wos noamelik da die stank nie deur Gent zou passeern en ôok vo beter d'hoogte van 't woater oender controlle t'houdn.
Tussen Merendree en Zomergem kruust den Stienker me 't kanoal Gent-Brugge dat ol bestoend. Vo da vuul woater nie in da kanoal te loaten loopn, èn ze ne siphon ginstalleerd. Roend die platse wos er 'n "Goed van Schipdonk" dat zyn noame gaf an 't kanoal.

==Den Blienker==
Oficièl noemn ze den Blienker et ''Leopoldskanaal'' en 't is 46 km lank. 't Wier gegraavn tussen [[1843]] en [[1854]]. Zyn officièlle noame komt van [[Leopold I]], oezen êeste keunink. Zyn bynoame komt nateurlik omdat de propersten wos van de twêe.

Den Blienker lopt van Boekhoute (Braakman)in Olland toe an Heist en dient vo d'ofwoatringe van de [[polders]].  Vôor d'oenafankelikeid van België (1830) ging d' ofwoateringe ol 't Lapscheurse Gat (êén van de vele kreken in de streke die nog de grenze is tussen België en Olland) en van doa ol Sluis en Cadzand noa de zêe.  Mo met d'oenafankelikeid mosten d'Ollanders da nie mè weten en sloten de sluzen. De polders wierden vil te nat en d'er oentstoend zelfs 'n sôorte [[malaria]].
De bedoelinge wos vo 'n kanoal te groaven van Heist no [[Zelzate]] vo ôok were 'n verbiendinge t'èn van 't kanoal Gent-Terneuzen no de zêe want d'Ollanders add'n da ôok ofgeslootn vo de Belgen. Mo uutendelik is da plan nie deuregegoan en stopt de voart entwoa in Boekhoute.    

Up 't groendgebied van [[Oostkerke]] kruusn den Blienker en den Stienker met de [[Damsche Voart]]. Dendien wos up da moment nog bevoarboar tussen Brugge en Sluus en doarom mosten ze ôok do ne siphon installeern. Den bouw doavan zoed ollêne ol 4 joar gedeurd èn.
In den [[Twidde Weireldoorloge]] wierd de siphon upgebloazn en es den Damse Voart an de twêe kanten ofgesloten.



[[Categorie:Voart in West-Vloandern]]
