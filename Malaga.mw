[[Ofbeeldienge:Malaga, Spain location.png|thumb|right|Liggienge van Malaga in Spanje]]
[[Ofbeeldienge:Clima Málaga (España).PNG|thumb|right|'t Klimoat in Malaga]]
[[Ofbeeldienge:Malaga_Calle_Marqués_de_Larios.jpg|thumb|right|Calle Marqués de Larios, e chique wienkelstroate in 't centrum]]
[[Ofbeeldienge:Malaga_Center.jpg|thumb|right|Foto van et centrum mei 'n alcazaba up 'n achterground]]

'''Malaga''' (Spoans: ''Málaga'') es de 6e grotste stee van [[Spanje]] en ligt in 't zuudn van 't land, an de [[Costa del Sol]].

==Liggienge en Klimoat==
Malaga ligt in [[Andalusië]], de meest zudelikke [[Spoansche regio|autonome regio]] van Spanje, woa da de Guadalmedina uutmondt in de [[Middellandsche Zêe|Middellandsche Zee]]. Z'es oofdstee van de provinsje ''Málaga''.

In de binnestee zelve weunn d'r à peu près 558.000 mienschn, in de Magaleense agglomeroatie oungeveern één miljoen.

Malaga eit e Mediterroans, subtropisch [[klimoat]]. De temperateurn zyn dus osan vree zochte: van 8° [[Celsius|C]] in 'n [[winter]] tot 30° in 'n [[zomer]]. De stee es gekend lik ''Oofdstee van de Costa del Sol''. 

==Geschiedenisse en Economie==
[[Ofbeeldienge:Malaga_Theoater.jpg|left|thumb|De ruïnes van et Romeinse theoater]]
[[Ofbeeldienge:Malaga_Gibralfaro.jpg|left|thumb|'t Kasteel van Gibralfaro]]

Malaga noemde oorsprounkelik ''Malaca'' en wos e [[Feniciërs|Fenicische]] kolonie gesticht etwoaschn tussen 1000 v.C. en 700 v.C. In de [[6e eeuw v.C.]] wos de stee veroverd deur [[Carthago]]. 

Binst den [[Twiddn Punischn Oorloge]] vier eeuwn loater, in [[218 v.C.]], ein de [[Romeinn]] de stee veroverd. Zyder ein doar verschillende grote bouwwerken angeleid, lik 'n oavn en 't Romeins theoater, woavan da je nu nog de reistn kut ziene an de voet van 'n [[Alcazaba]]. 

In [[411]] kwom de stee in andn van de [[Germoann|Germoansche]] stamme van de [[Visigootn]]. De Gootn ein drie eeuwn lank boas gewist over de stee en 't omliggende. Van under anwezigeid es d'r nietn mee overgebleevn.

In de [[8e eeuwe]] ein de [[Moorn]] 't grotste stik van et [[Iberisch schiereiland]] veroverd; Malaga zevve ein ze veroverd in [[714]]-[[716]]. Verschillende Aroabische bevolkingsgroepn ein de stee achtereenvolgens veroverd en besteurd: de Moorn, [[Almohoadn]], [[Almoravidn]], d'Aroabische keuniengn van [[Cordoba]]... De stee was toun styf welvoarend, surtout deur 'n textielandel. Uut dienen tyd dateert et [[alcazaba]], een Moors fort uut de [[11e eeuwe]], en 't kasteel van Gibralfaro da in de [[14e eeuwe]] gebouwd eit gewist ter verdedigienge van den alcazaba.

't Es moar an 't ende van de [[15e eeuwe]] dan de Spoansche [[katholieke keuniengn]] d'Arabiern ein keun buutndryvn. Die periode es bekend ounder de noame [[Reconquista]], wuk da Spoans es vo ''eroverienge''. De veroverienge van Malaga zevve verliep styf moeizoam en deurde meerdere joarn. 

't Economisch erstel van de stee kwam d'r nie idder dan in de [[16e eeuwe]] binst de regerienge van keunienk [[Filips II van Spanje|Filips II]].

In de [[19e eeuwe]] wos Malaga de belangrikste industriestee van heel Spanje. In diezelste eeuwe wos d'r ook ne revolutionairn, separatistischn sfeern anwezig die resulteerde in regelrechte conflictsituoasjes mei 't centroal gezag van 't land.

In [[1919]] kreeg Malaga eurn eigen vliegoavn. De stee oundergienk in de joarn ’50 en ’60 nen grootn economischn ''boom'' deur d'upkomste van et massatoerisme an de [[Costa del Sol]].

==Beziensweirdigeedn==
===Istorische gebouwn===
* [[Alcazaba]]: e Moors fort up d'euvels round Malaga
* Castillo de Gibralfaro: kustverdedigiengskasteel vo den alcazaba, mei et ''Interpretoasjecentrum'' (en istorisch oorlogsmuseum)
* Romeins theoater

===Religieuze gebouwn===
* Kathedroale: imposant gebouw, gebouwd tusschn [[16e eeuwe|16e]] en [[18e eeuwe]] in [[barok]] en [[neorenaissance]]styl. Van de twee toorns es d'r ene noois nie ofgewerkt gewist.
* Palacio Episcopal: bisschoppelik paleis neffers de kathedroale, mei e schone [[pieta]] in 'n voorgevel
* Iglesia de Santiago: 16e eeuwse kerke gesticht deur de Katholieke Keuniengn. In die kerke eit [[Picasso]] gedopt gewist.
* Iglesia del Sagrario: 16e eeuwse kerke, ze stoat in 'n of van de kathedroale 
* Iglesia de los Mártires: 15e eeuwse styf versierde kerke

{| border="0"
|[[Ofbeeldienge:Malaga_Iglesia_de_Santiago.jpg|thumb|200px|Iglesia de Santiago, mei islamitische [[mudejar]] stylkenmerkn]]
|[[Ofbeeldienge:Malaga_Kathedroale_Lienks.jpg|thumb|200px|De kathedroale]]
|[[Ofbeeldienge:Malaga_Kathedroale_Reks.jpg|thumb|De onofgewerkte torre van de kathedroale]]
|}

===Cultureel===
* Museo Picasso Málaga: et [[Picasso]]museum
* Museo-Casa Natal Picasso: 't geboorteuus van Picasso, mei permanente tentoonstellienge van [[ets]]n en [[keramiek]] van em
* CAC Malaga (Centro de Arte Contemporáneo): Museum vo eedndoagsche kunste
* Plaza de Toros: arena woa dan ze stieregevichtn oudn

{| border="0"
|[[Ofbeeldienge:Malaga_Arena.jpg|thumb|Arena vo stieregevichtn]]
|[[Ofbeeldienge:Malaga_Museo_Picasso.jpg|thumb|Picassomuseum]]
|}

===Andre===
* den Oavn
* Paseo del Parque: prachtige verkeers- en wandelweugen in 't centrum van de stee mei enstens lange reekn palmboomn
* Finca de la Concepción: botoanischn of, mei exotische soortn, en restantn van Romeinse beeldn en vloertiggels

==Varia==
*In [[2016]] komt Malaga [[culturele oofdstee van Europa]].
*Malaga es gekend vo eurne zoete roje wyn, de ''málaga dulce''.

{| border="0"
|[[Ofbeeldienge:Malaga_Oavn.jpg|thumb|'n Oavn van Malaga]]
|[[Ofbeeldienge:Malaga_Guadalmedina.jpg|thumb|De Guadalmedina-rivier stoat in 'n zomer gedeeltelik droge]]
|}

==Externe koppeliengn==
*[http://www.ayto-malaga.es/ Website stad Malaga]
*[http://www.malaga2016.es/ Kandidoat Culturele Oofdstee 2016]
*[http://www.webmalaga.com/ Malaga up 't internet]
*[http://www.museopicassomalaga.org Museo Picasso Málaga]
*[http://www.cacmalaga.org/ Museum Eedndoagse Kunste van Malaga]

[[Categorie:Stad in Spanje]]
[[Categorie:Andalusië]]

[[an:Malaga]]
[[ar:مالاجا]]
[[ast:Málaga]]
[[bg:Малага]]
[[br:Málaga]]
[[ca:Màlaga]]
[[cs:Málaga]]
[[da:Málaga]]
[[de:Málaga]]
[[el:Μάλαγα]]
[[en:Málaga]]
[[eo:Malago]]
[[es:Málaga]]
[[et:Málaga]]
[[eu:Malaga]]
[[fa:مالاگا]]
[[fi:Málaga]]
[[fr:Málaga]]
[[gl:Málaga]]
[[he:מאלגה]]
[[hu:Málaga]]
[[id:Málaga]]
[[is:Malaga]]
[[it:Málaga]]
[[ja:マラガ]]
[[ka:მალაგა (ქალაქი)]]
[[kab:Malaga]]
[[ko:말라가]]
[[la:Malaca]]
[[lad:Malaga]]
[[lb:Málaga]]
[[lt:Malaga]]
[[lv:Malaga]]
[[mk:Малага]]
[[nl:Málaga (stad)]]
[[no:Málaga]]
[[pl:Málaga]]
[[pms:Màlaga]]
[[pt:Málaga]]
[[ro:Málaga]]
[[ru:Малага (город)]]
[[scn:Màlaga]]
[[simple:Malaga]]
[[sk:Málaga]]
[[sr:Малага]]
[[sv:Málaga]]
[[th:มาลากา]]
[[tr:Malaga]]
[[uk:Малага]]
[[vo:Málaga]]
[[zh:马拉加]]
