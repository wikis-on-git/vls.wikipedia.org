De '''Meester van Flémalle''' die van round 1410-1415 tout 1440 in [[Doornik]] werkte wordt anzien als één van de vroegste [[Vlamsche Primitievn]] en doadeure ist ’n styf belangryk vo kunsthistorici. J’ è z'n noodnoame te dankn an de Flémallepaneeln. Van d’eeste Vlamsche Primitievn (nog van vo de tyd van [[Jan van Eyck]]) die heel in ’t begun van de 15e eeuwe geschilderd zyn,
zyn de meeste werkn verdweenn.

In dien tyd wierdn composities van grote meesters styf vele gekopieerd, soms deur de meester zelve, soms deur tydgenootn of loatere noavolgers. De kunsthistorici zyn nu heel gelukkig dan ze die kopies èn.

In 't [[Groeningemuseum]] van Brugge angt er 'n kopie van 'n verdweenn compositie van de ''Maria met 't kind''. 't Oorprounkelik werk is gemakt in d'n eestn elft en de kopie an 't ende van de 15e eeuwe. 't Kind èt 'n stik fruut in z'n and, 't symbool van d' overwonn zounde van Adam en Eva. Da symbool zie je vele in de kunst van de loate middeleeuwn.

Van de schilderkunst in Doornik, de bisschoppelikke enclave die via de [[Schelde]] nauwe mè Vloandern verboundn was, ist er geweetn da [[Rogier van der Weyden]] en Jacques Daret in ’t atelier van Robert Campin werktn. Robert Campin was paneelschilder, boekverluchter (illustrator), wand- en sierschilder en je wordt dikwils met de Meester van Flémalle geïdentificeerd. 
  
Sedert de joarn 1970 begostn verschillige kunsthistorici te peizn da de werkn van de Meester van Flémalle (o.a. de Flémallepaneeln en ’t gekende Merode-altoarstik ), eigntlik an meer of één kunstenoare moetn toegeschreevn wordn.

[[Ofbeeldienge: Robert Campin 013.jpg|thumb|left| Portret deur Robert Campin]]
[[Ofbeeldienge: Robert Campin 012.jpg|thumb| Portret deur Robert Campin]]

[[Categorie:Vlamsche Primitievn]]
[[Categorie:Doornik]]

[[nl:Meester van Flémalle]]
