'''Vlaams Belang''' is een [[Vloandern|Vlamsche]] polletieke party die bestoat sedert [[14 november]] [[2004]]. Ze is [[reks-conservatief]] (volgens de partymenschn), [[extreem-reks]] toet platweg [[racistisch-populistisch]] (volgens polletieke tegenstanders).

== Geschiedenisse ==
Vlaams Belang is de opvolger van 't Vlaams Blok. In 2004 woarn drie vzw's verboundn me 't Vlaams Blok angekloagd en verôordeeld voe racisme deur 't [[Of van Cassoasje]], de ogste rechtbank va [[België]]. De drie vzw's woarn:
*De Vlaamse Concentratie, den ountvanger en behêerder van den overheidssubsidies van 't Vlaams Belang, 
*De Nationalistische Omroepstichting, da zorgt vo de radio- en televisieprograms en 
*Het Nationaal Vormingsinstituut, da zorgt vo de vormieng va de koadrleedn van 't Vlaams Belang.
Doarip besloot de party van noame te verandern.

Tot in 2006 giengn de verkieziengsuutsloagen van't VB oltyd moa in stygende lyne. Vô de [[Gemêenteroadsverkiezingn 2006]] krêeg [[Filip Dewinter]] en koude douche deur 'n uutslag van [[Patrick Janssens]], moa ôok in de grôte steedn was't nie oltyd ne vettn.

Anno 2007 zyn we veranderiengn in de winnoarsmentaliteit en stuuft et ol ne kêe in den top van 't VB. Me de nieuwe "[[Jean-Marie Dedecker|Lyste Dedecker]]" ester ne nieuwn die komt vissen in dezelfdn vyver.

== Oofdpuntn van 't programma ==
Sedert die verôordelienge probeert 't Vlaams Belang neur racistiese parleej e bitje in te perkn. Moa nie olle verkooznen sloagn doa even goed in. Dat is oek normoal: de arde kritiek op immigrantn is oek êen van de belangrykste reed'nen vowuk da 't Vlaams Belang goe scôort in de verkiezingn.
#De ''vrimde'' die ier weunn, moetn under anpassen an uuze toale en de Vlamsche cultuur.
#Der meugn gin nieuwe ''vrimde'' mêer immigreern in België.
#Vloandern oenofankelik. Dikkers verwôord in de krete ''België barst''.
#Mêer ''blauw'' op stroate voe mêer veiligheid en e betere bestryding van de criminaliteit.
#De familie is belangryk. Vele mêer kiendergeld om de voader of de moeder by 't gezin te loatn in de plekke va te goan werkn.
#Economie: minder macht voe de vakboundn, gin geldstroomn nie mi noa de Woaln of noa Brussel.

De Vlams Belangers zelve zeggn dikkers dan de 'traditionele' partyen ol vele van nunder standpuntn geweune overenoomn en. Objectif ezien is dat oek wel woa. E vôorbeeld: overtyd wos 't e schande om te zeggen "''aanpassen, of werekêern na joen land''" tegen e vrimdelieng. Moa nu durvn oek d'ander partyen dat ol te zeggn. Zelfs de partyen on de lienkerkant zyn in de loop der joarn opheschoovn na 't centrum.

== De kopstukkn ==
De nieuwn vôorzitter sedert begun 2008 is Bruno Valkeniers. Andere kopstukkn zyn [[Filip Dewinter]], [[Frank Vanhecke]] e [[Gerolf Annemans]]. 

Zôwel [[Frank Vanhecke]] as [[Filip Dewinter]] zyn afkomstig van [[Brugge]], moa 't centrum van de party en ulder activiteitn liggn in [[Antwerpen]].

== Externe koppelienge ==
*[http://www.vlaamsbelang.org De officieeln website]

[[Categorie:Vlamsche polletieke party]]
[[Categorie:Rechts-extremisme]]

[[ca:Vlaams Belang]]
[[de:Vlaams Belang]]
[[en:Vlaams Belang]]
[[es:Vlaams Belang]]
[[eu:Vlaams Belang]]
[[fi:Vlaams Belang]]
[[fr:Vlaams Belang]]
[[gl:Vlaams Belang]]
[[it:Interesse Fiammingo]]
[[nl:Vlaams Belang]]
[[no:Vlaams Belang]]
[[ro:Vlaams Belang]]
[[ru:Фламандский интерес]]
[[sv:Vlaams Belang]]
