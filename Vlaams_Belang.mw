'''Vlaams Belang''' is een [[Vloandern|Vlamse]] politieke partie die bestoat sedert [[14 november]] [[2004]]. Ze is reks-conservatief (volgens de partiemenschn), extreem-reks toet platweg racistisch-populistisch (volgens polletieke tegenstanders).

== Geschiedenisse ==
Vlaams Belang is de opvolger van 't Vlaams Blok. In 2004 woarn 3 vzw's verbond'n me het Vlaams Blok angekloagd en verôordeeld voe racisme deur 't Hof van Cassoasje, de ogste rechtbank va [[Belgie|Belgie]]. Doarip beloot de partie van noame te verandern.

Tot in 2006 giengn de verkieziengsuutsloagen van't VB oltyd moa in stigende line. Vô de gemêente verkieziengen in 2006 krêeg Filip Dewinter en koude douche deur 'n uutslag van Patrick Janssens, moa ôok in de grôte steden was't nie oltyd ne vetten.

Anno 2007 zien we veranderyngen in de winnoarsmentatliteit en stuuft et ol ne kê in den top van 't VB. Me de nieuwe "[[Jean-Marie Dedecker|Liste Dedecker]]" ester ne nieuwen die komt vissen in dezelfden vuver.

== Oofdpunt'n van 't programma ==
Sedert die verôordelienge probeert 't Vlaams Belang neur racistiese parleej e bètje in te perken. Moa nie olle verkooznen sloagn doa even goed in. Dat is oek normoal: de arde kritiek op immigrant'n is oek êen van de belangrykste reed'nen vowuk da 't Vlaams Belang goed scôort in de verkiezingn.
<br>1) De 'vrèmde' moet'n nunder anpassen a nuuze toale e de Vlamse cultuur.
<br>2) Vloandern oenofankelyk. Dikkers verwôord in de krete 'België barst'.
<br>3) Mêer 'blauw' op stroate voe mêer veiligheid en e betere bestriding van de criminaliteit.
<br>4) De familie is belangryk. Vele mêer kindjegeld om de voader of de moeder bie 't gezin te loat'n in de plekke va te goan werk'n.
<br>5) Economie: minder macht voe de vakbond'n, gè geldstroom ne mè na de Woaln e na Brussel.

== De kopstukk'n ==
De vôorzitter is [[Frank Vanhecke]]. Andere kopstukk'n zin [[Filip Dewinter]] e [[Gerolf Annemans]]. <br>Zôowel [[Frank Vanhecke]] as [[Filip Dewinter]] zin afkomstig van [[Brugge]] moa het centrum van de partie en ulder activiteiten ligt in [[Antwerpen]].

== Externe koppelienge ==
*[http://www.vlaamsbelang.be De officieeln website]

[[Categorie:Vlamsche polletieke partie]]
[[Categorie:Rechts-extremisme]]

[[ca:Vlaams Belang]]
[[de:Vlaams Belang]]
[[en:Vlaams Belang]]
[[eu:Vlaams Belang]]
[[fr:Vlaams Belang]]
[[it:Interesse Fiammingo]]
[[nl:Vlaams Belang]]
[[no:Vlaams Belang]]
[[ro:Vlaams Belang]]
[[sv:Vlaams Belang]]
