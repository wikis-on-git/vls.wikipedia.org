'''Vlaams Belang''' is een [[Vloandern|Vlamse]] politieke party die bestoat sedert [[14 november]] [[2004]]. Ze is [[reks-conservatief]] (volgens de partymenschn), [[extreem-reks]] toet platweg [[racistisch-populistisch]] (volgens polletieke tegenstanders).

== Geschiedenisse ==
Vlaams Belang is de opvolger van 't Vlaams Blok. In 2004 woarn 3 vzw's verbond'n me het Vlaams Blok angekloagd en verôordeeld voe racisme deur 't [[Of van Cassoasje]], de ogste rechtbank va [[Belgje]]. Doarip beloot de party van noame te verandern.

Tot in 2006 giengn de verkieziengsuutsloagen van't VB oltyd moa in stygende lyne. Vô de [[Gemêenteroadsverkiezingn 2006]] krêeg [[Filip Dewinter]] en koude douche deur 'n uutslag van [[Patrick Janssens]], moa ôok in de grôte steed'n was't nie oltyd ne vettn.

Anno 2007 zien we veranderiengn in de winnoarsmentaliteit en stuuft et ol ne kêe in den top van 't VB. Me de nieuwe "[[Jean-Marie Dedecker|Lyste Dedecker]]" ester ne nieuwn die komt vissen in dezelfd'n vyver.

== Oofdpuntn van 't programma ==
Sedert die verôordelienge probeert 't Vlaams Belang neur racistiese parleej e bitje in te perk'n. Moa nie olle verkooznen sloagn doa even goed in. Dat is oek normoal: de arde kritiek op immigrantn is oek êen van de belangrykste reed'nen vowuk da 't Vlaams Belang goed scôort in de verkiezingn.
#De ''vrimde'' moetn nunder anpassen a nuuze toale e de Vlamse cultuur.
#Vloandern oenofankelyk. Dikkers verwôord in de krete ''België barst''.
#Mêer ''blauw'' op stroate voe mêer veiligheid en e betere bestryding van de criminaliteit.
#De familie is belangryk. Vele mêer kindjegeld om de voader of de moeder by 't gezin te loatn in de plekke va te goan werk'n.
#Economie: minder macht voe de vakbond'n, gin geldstroomn ne mè na de Woaln e na Brussel.
#Der meug'n gin ''vrimde'' mêer immigreern in Belgje.

== De kopstukk'n ==
De vôorzitter is [[Frank Vanhecke]]. Andere kopstukk'n zyn [[Filip Dewinter]] e [[Gerolf Annemans]]. <br>Zôwel [[Frank Vanhecke]] as [[Filip Dewinter]] zyn afkomstig van [[Brugge]] moa het centrum van de party en ulder activiteitn ligt in [[Antwerpen]].

== Externe koppelienge ==
*[http://www.vlaamsbelang.be De officieeln website]

[[Categorie:Vlamsche polletieke partie]]
[[Categorie:Rechts-extremisme]]

[[ca:Vlaams Belang]]
[[de:Vlaams Belang]]
[[en:Vlaams Belang]]
[[eu:Vlaams Belang]]
[[fr:Vlaams Belang]]
[[it:Interesse Fiammingo]]
[[nl:Vlaams Belang]]
[[no:Vlaams Belang]]
[[ro:Vlaams Belang]]
[[sv:Vlaams Belang]]
