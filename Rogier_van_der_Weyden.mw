[[Ofbeeldienge:Rogier van der Weyden 014.jpg|thumb|Den Illign Lukas tekent Onze-Lieve-Vrouwe (1434), Museum of Fine Arts, Boston]]
'''Rogier van der Weyden''' ([[Doornik]], ca. 1399 - [[Brussel]], [[18 juni]] [[1464]])  was e kunstschilder van ’t begun van de 15e eeuwe.
Je was êen van de groundleggers van de Vlamsche Primitievn en de rechtstreeksn voortzetter van de styl van de [[Meester van Flémalle]] (Robert Campin).

==Zyn leevn== 
Rogier van der Weyden is round 1399 in Doornik geboorn ols Roger de la Pasture en je werkte van 1427 tout 1432 in ’t atelier van Robert Campin.

Round 1435 weundeg't ie in Brussel woa dat 'n angesteld was ols officieel stadsschilder.
Je vervlamste doa z’n noame tout Rogier van der Weyden. Je kreeg ook ipdrachtn van burgerlikke en kerkelikke instellingn en van ’t [[Bourgondische Ertoogn|Bourgondisch hof]].
J’is in 1464 gestorvn in Brussel.

==Zyn werk==
[[Ofbeeldienge:Eyck madonna rolin.jpg|thumb|200px|Madonna met Kind en kanselier Rolin deur [[Jan van Eyck]]]]
Olgauwe liet 'n em beïnvloedn deur [[Jan van Eyck]]. Dat is te zien in 't vroeg werk: ''Den illign Lukas tekent Onze-Lieve-Vrouwe'', woavan dat er e perfecte kopie van ’t ende van de 15e eeuwe te zien is in ‘t [[Groeningemuseum]] van [[Brugge]]. 
Van der Weyden liet em vo ’t landschap en ’t interieur inspireern deur de ''Madonna met Kind en kanselier Rolin'' van van Eyck, uut dezelfste periode. Mo de personages illustreern z’n persoonlikkn expressievn styl.

Jan van Eyck aad de materiële weireld en de nateure ountdekt, mo z’n personages zien d’r innerlik ounbewoogn uut. Van der Weyden pakte dien andacht vo de ruumtelikke omgevinge over, mo d’emotionele uutstroalinge van de menselikke figeurn woarn by em belangryker. Z’n personages zyn expressief en moakn soepele geboarn.

Rogier van der Weyden is beroemd vo z'n altoarstikkn die ip e dramoatische maniere ’t ofzien van Christus weregeevn en je beïnvloedde me zyn styl de kunst van de Lêge Landn en ook d'r buutn. 

Êen van z'n belangryke leerlingn was [[Hans Memling]].

<gallery caption ="Gallerye">
Ofbeeldienge:Philip the good.jpg|[[Filips den Goein]]
Ofbeeldienge:Isabella of portugal.jpg|[[Isabella van Portugal (1397-1471)|Isabella van Portugal]]
Ofbeeldienge:Charles the Bold 1460.jpg|[[Karel den Stoutn]]
Ofbeeldienge:Rogier van der Weyden 025.jpg|Anton van Bourgondië, bastoardzeune van Filips den Goein
</gallery>

{{Commonscat|Rogier van der Weyden}}

==Externe koppeliengn==

* [http://www.artcyclopedia.com/artists/weyden_rogier_van_der.html Rogier van der Weyden ip Artcyclopedia met veel koppeliengn]
* [http://www.pbase.com/francist/masterpieces&page=2 Schilderyen in het Louvre]
* [http://www.degrootstebelg.be/dgb_master/100belgen/dgb_vanderweyden_rogier/index.shtml Rogier van der Weyden]
[[Categorie:Rogier van der Weyden|Van der Weyden, Rogier]]
[[Categorie: Vlamsche Primitievn|Van der Weyden, Rogier]]

[[ar:روجير فان در فايدن]]
[[ca:Roger van der Weyden]]
[[cs:Rogier van der Weyden]]
[[da:Rogier van der Weyden]]
[[de:Rogier van der Weyden]]
[[en:Rogier van der Weyden]]
[[es:Roger van der Weyden]]
[[et:Rogier van der Weyden]]
[[eu:Roger van der Weyden]]
[[fi:Rogier van der Weyden]]
[[fr:Rogier van der Weyden]]
[[gl:Rogier van der Weyden]]
[[he:רוחיר ון דר ויידן]]
[[it:Rogier van der Weyden]]
[[ja:ロヒール・ファン・デル・ウェイデン]]
[[nl:Rogier van der Weyden]]
[[no:Rogier van der Weyden]]
[[pl:Rogier van der Weyden]]
[[pt:Rogier van der Weyden]]
[[ro:Rogier van der Weyden]]
[[ru:Рогир ван дер Вейден]]
[[sr:Рохир ван дер Вејден]]
[[sv:Rogier van der Weyden]]
[[th:โรเจียร์ ฟาน เดอ เวย์เด็น]]
[[tr:Rogier van der Weyden]]
