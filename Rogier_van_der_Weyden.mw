[[Ofbeeldienge:Rogier van der Weyden 014.jpg|thumb|<center>D'n illign Lukas tekent Onze-Lieve-Vrouwe deur Rogier van der Weyden]]
'''Rogier van der Weyden''' ([[Doornik]], ca. [[1399]] - [[Brussel]], [[18 juni]] [[1464]])  was ’n kunstschilder van ’t begun van de 15e eeuwe.
Je was één van de grondleggers van de Vlamsche Primitievn en de rechtstreeksn voortzetter van de styl van de [[Meester van Flémalle]] (Robert Campin).

==Zyn leevn== 
J’is round 1399 in Doornik geboorn as Roger de la  Pasture en je werkte van 1427 tout 1432 in ’t atelier van Robert Campin.
Round 1435 èt 'n em gevestigd in Brussel woa dat 'n angesteld was as officieel stadsschilder.
Je vervlamste doa z’n noame tout Rogier van der Weyden. Je kreeg ook updrachtn van burgerlikke en kerkelikke instellingn en van ’t Bourgondisch of.
J’is in 1464 gestorvn in Brussel.

==Zyn werk==
Olgauwe liet y em beïnvloedn deur [[Jan van Eyck]]. Dat is te zien in e vroeg werk: ''D'n illign Lukas tekent Onze-Lieve-Vrouwe'' van 1434 (Museum of Fine Arts in Boston), woavan dat er ’n perfecte kopie van ’t ende van de 15e eeuwe in ‘t [[Groeningemuseum]] van [[Brugge]] angt. Je liet em vo ’t landschap en ’t interieur inspireern deur ’t paneel van van Eyck uut dezelfste periode: ''Madonna mè kanselier Rolin'' (Musée du  Louvre , Parys -ofbeeldinge zie [[Vlamsche Primitievn]]). Moa de personages illustreern z’n persoonlikkn expressievn styl.
Jan van Eyck ad de materiële weireld en de nateure ontdekt, moa  z’n personages zien d’r innerlik ounbewoogn uut. Van der Weyden èt dien andacht vo de ruumtelikke omgevinge overgenoomn moa j’echtte meer belang an d’emotionele uutstroalinge van de menselikke figeurn. Z’n personages zyn expressief en moakn soepele geboarn.

Rogier van der Weyden is beroemd vor e reekse altoarstikkn die up ’n dramoatische maniere ’t ofzien van Christus weregeevn.
Dien emotioneeln sacroaln styl èt de kunst van de Lege Landn en ook doa buutn enorm beïnvloed. Een van z'n belangryke leerlingn was [[Hans Memling]].

{{Commonscat|Rogier van der Weyden}}

==Externe koppeliengn==

* [http://www.artcyclopedia.com/artists/weyden_rogier_van_der.html Rogier van der Weyden ip Artcyclopedia met veel koppeliengn]
* [http://www.pbase.com/francist/masterpieces&page=2 Schilderyen in het Louvre]
* [http://www.degrootstebelg.be/dgb_master/100belgen/dgb_vanderweyden_rogier/index.shtml Rogier van der Weyden]
[[Categorie:Rogier van der Weyden|Van der Weyden, Rogier]]
[[Categorie: Vlamsche Primitievn|Van der Weyden, Rogier]]

[[ca:Roger van der Weyden]]
[[de:Rogier van der Weyden]]
[[en:Rogier van der Weyden]]
[[es:Roger van der Weyden]]
[[et:Rogier van der Weyden]]
[[fi:Rogier van der Weyden]]
[[fr:Rogier van der Weyden]]
[[he:רוחיר ון דר ויידן]]
[[it:Rogier van der Weyden]]
[[ja:ロヒール・ファン・デル・ウェイデン]]
[[nl:Rogier van der Weyden]]
[[no:Rogier van der Weyden]]
[[pl:Rogier van der Weyden]]
[[pt:Rogier van der Weyden]]
[[ru:Рогир ван дер Вейден]]
[[sr:Рохир ван дер Вејден]]
[[sv:Rogier van der Weyden]]
