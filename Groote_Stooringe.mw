'''De Groote Stooringe''' was een studentnipstand ip [[28 juli]] [[1875]] geleid deur [[Albrecht Rodenbach]] in ’t [[Klêen Seminoarie]] in [[Roeseloare]] teegn ’t gebruuk van ’t Frans in ’t  ounderwys in [[Vloandern]].

Deur Vlamsgezinde lêroars lik [[Hugo Verriest]], Gustaaf Flamen, Edward De Gryse en Alfons Van Hee woarn de studentn al ip jounge leeftyd g’inspireerd deur de werkn van [[Guido Gezelle]] en andere Vlamsgezinde auteurs en kunstnoars. In een assan moa mêer verfransend Vloandern schrêef Rodenbach z’n lied “De Blauwvoet”. Ondanks ‘t verbod van de superior van Vlamsche liederen te zingn ip schole, was da lied styf  populair in ’t Klêen Seminoarie en in juli 1875 lietn de studentn ounder leidinge van Rodenbach en Julius De Vos “De Groote Stooringe” uutbreekn. 
==Blauwvoeterie==
De studentn noemdn under zelve “De Blauwvoeters” en wildn  bewyzn da ‘t “dode Vlaanderenland” nog styf levendig was. De Blauwvoet, symbool vo de Jan van Gent, is een veugel die allêne moa te zien is ost er storm ip komst is. Vroeger blêevn de visschers liever thuus os de blauwvoet uutvlôog.

“De Groote Stooringe” was een klêne ipstand van de Roeseloarsche studentn teegn ‘t verfransende ounderwyssysteim, moa de revolte kende een geweldige weerklank in hêel Vloandern en vanof tonne was de stryd vo de vernederlandsinge van ‘t middelboar ounderwys nie mê te stoppn.

==Varia==
*De Groote Stooringe is nu sedert een poar joar ook een culturêle fêeste mè stroattheoater, die om de twêe joar deuregoat in Roeseloare.
*In Roeseloare ist er ook een “praatcafé” die genoemd is noa “De Groote Stooringe”.

[[Categorie:Roeseloare]]
[[Categorie:Vlamsche Bewegienge]]
