{{Taxobox
|type=dier
|afbeelding=Orange slug.jpg
|afbeeldingtekst=De roje slekke
|rijk=[[Animalia]] (Bêestn)
|stam=[[Mollusca]] (Wêekbêestn)
|klasse=[[Gastropoda]] (Slekkn)
|orde=[[Pulmonata]] (Landloungslekkn)
|familie=[[Arionidae]] (Noaktslekkn)
|geslacht=[[Arion]]
|w-naam=Arion rufus
|auteur=[[Carolus Linnaeus|Linnaeus]]
|datum=1758}}
De '''roje wegslekke''' ''(Arion rufus)'', of meer courant de '''roje slekke''', es e noaktslekke die je dikkers ziet in uze lochtiengs.

==Uterlik==
De roje slekke es meestol en klene 10 cm lank moa kut ook langer of 15 cm kommn. Z'es e poar centimeiters breed en es oranje, ro, bruun of zwort van kleur. Ze droagt gin uus ''(noaktslekke)'' en èt e lank gerimpeld, slymerig lyf. De slekke èt twee voelsprietn, an 't ende stoan eur oogn. Oe je e slekke ambeteert, trekt ze eur voelsprietn zere were in. By gevoar kut z'eur helegansn ineenkrempn tout e bolletje. 

Lik olle slekkn es ook de roje slekke ''buukpotig''. Da wilt zeggn da under ounderlyf één grote spiere es die ze gebruukn voor under voort te beweegn. Die zole lat by 't kruupn e spoor va deurzichtig slym achter.

De witte rounde plekke van voorn an den zykant es e gat woadeure da z'oasemt en stoat in verbindienge mè eur enigste lounge ''(loungslekkn)''. 

==Leefomgevienge en teetn==
Roje noaktslekkn goa je vindn in vochtige geburtn lik lochtiengs, oovn, weelandn en busschn. Ze leevn van plantn en paddestoeln. Ze zyn upvollend actief 's nuchtends, by 'n dauw, en ou 't et gereind èt. Da komt omda dizze sorte gevoelig es an uutdrogienge. By droog were verduukt z'eur in de schouwte van struukn of steenn.

De roje slekke komt oorsprounkelik ollene voorn in westelik en centroal Europa, moa deur commerciële export es ze ook in Noord-Amerika terechte gekommn.

==Voortplantienge==
Noaktslekkn zyn [[hermafrodietn]] oftewel tweeslachtige beestn. Da wil zeggn da ze zowel mannelikke lik vrouwelikke geslachtskliern èn. Moa d'r es gin sproake van [[parthenogenese]], ze kut eurzelvn dus nie bevruchtn. De bevruchte slekke deponeert eur eiers in getjes in d'eirde. Achter en poar weekn kommn de joungn d'r toun uut.

==Ofbeeldiengn==
{| border="0"
|[[Ofbeeldienge:Arion.rufus.jpg|thumb|200px|De slekke krempt eur in e bolletje voor eur te verdedigen]]
|[[Ofbeeldienge:Copulating slugs.jpg|thumb|200px|Twee slekkn die an 't poarn zyn]]
|[[Ofbeeldienge:Grote wegslak eieren (Arion rufus) eggs.jpg|thumb|150px|D'eitjes van de roje slekke]]
|}
