Deurda Brugge in de middelèèwen zo’n belangrieke stad was, zien der in de stad stief veel relikwie’n verzameld.  Eènen doavan is ’t bloed van Jezus.  Neffest un trekpliester voa de oendertduzenden toeristen ist oak nog oltid un object van religieuze anbiddinge.
<p>
Volgens de luzende eet Diederik van den Elzas, graaf van Vlaan’dren, ’t illeg bloed in 1150 meegebrocht ut ’t illig land.  Je zoet da van ze schonbroere, keunink Boudewijn III van Jeruzalem, gekregen en.
<p>
Mo der zien eigenlik anwiezingen da de relikwie van ’t Illeg Bloed un schenkinge was van Boudewijn IX, de Vlamse graaf die up de 16ste meië 1204, achter de vierde kruustocht, keizer van Constantinopel gekroand wierd.  In Constantinopel aan ze stief vele relikwie’n die te maken aan me ’t lien van Christus en die ollemoale verzamelt lagen in ’t kiezerluk palies van Bucoleon.  De maniere woarup da de bergkristallen koker geslepen is wiest er up da tie van Constantinopel afkomstig is.
<p>
De reliekwië is nog oltid te bezichtigen in de Illege Bloedbaziliek in Brugge.  En nateurlik is ’t er oalle joare de [[Illge Bloedprocessie]].
<p>
Upmerkinge: Oak in Vormezèle zoet er un relikwieë van ’t Illeg Bloed zien.

[[Category: Brugge]]
[[Category: Geschiedenisse]]
