{{plat|Brugs}}
't '''Illig bloed''' es e reliekwieë in [[Brugge]].
[[Ofbeeldienge:DiederiekvandenElzas.jpg|thumb|Diederiek van den Elzas in de gevel van d'Illig-Bloedkapelle]]
Deurda [[Brugge]] in de middelêeuwn zo’n importente stad was, zien der do styf veel reliekwie’n binnen gekommen.  Eènen doavan is, volgens 't volksgeloof, ’t bloed van [[Jezus van Nazareth]]. De kapelle woar dat die reliekwie bewoard wordt is nateurlijk een antrrekkienge vo de oendertduzende toeristen, mo 't is toch ook nog oltyd een platse van volksdevotie.
<p>
Volgens dasse zeggen eet [[Diederik van den Elzas]], graaf van Vlaan'dren, ’t Illig Bloed in 1150 meegebrocht uut ’t Illig land. Je zoet da van ze schonbroere, keunink Boudewijn III van Jeruzalem, gekregen en.

T'er zien d'er pertang die eerder peinzen da de reliekwie van ’t Illig Bloed e cadeau was van [[Boudewijn IX]]. Dat was de Vlamsche graaf die ip de 16ste meie 1204, achter de vierde [[kruustocht]], keizer van Constantinopel gekroand wierd. In Constantinopel aan ze styf vele reliekwies die te maken aan mè Christus en die ol 't hope lagen in 't palees van de keYzere. De maniere woarup da de koker in bergkristol geslepen is, wiest er ip da tie van Constantinopel komt.
Diederik van den Elzas zoe wel de Sint-Basiliuskerk laten bouw'n èn ip [[de Burg]] woar da nu d'[[Illig-Bloedkapelle]] is.

De reliekwieë word nog olle vrydage en zundage getoogd in d' Illig-Bloedkapelle. En nateurlik is ’t er olle joare d' [[Illig-Bloedprocessie]].

Ipmerkinge: ôok in [[Vormezêle]] ist er een reliekwieë van ’t Illig Bloed.
Jamo, zeggen de Bruggeliengen, is da wel een echten?

[[Categorie: Brugge|Illig bloed, 't]]
[[Categorie: Middelêeuwen|Illig bloed, 't]]
[[Categorie: Geschreevn in 't Brugs|Illig bloed, 't]]

[[nl:Heilig Bloed]]
