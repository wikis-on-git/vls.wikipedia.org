{{plat|Brugs}}
't '''Illig bloed''' es e relikwieë in [[Brugge]].
[[Ofbeeldienge:DiederiekvandenElzas.jpg|thumb|250px|Diederiek van den Elzas in de gevel van d'Illige Bloedkapelle]]
Deurda [[Brugge]] in de middelêeuwn zo’n importente stad was, zien der do stief veel relikwie’n binnen gekommen.  Eènen doavan is, volgens 't volksgeloof, ’t bloed van [[Jezus van Nazareth]]. De kapelle woar dat die relikwie bewoard wordt is nateurlijk een antrrekkienge vo de oendertduzende toeristen, mo 't is toch ook nog oltied een platse van volksdevotie.
<p>
Volgens dasse zeggen eet [[Diederik van den Elzas]], graaf van Vlaan'dren, ’t Illig Bloed in 1150 meegebrocht uut ’t Illig land. Je zoet da van ze schonbroere, keunink Boudewijn III van Jeruzalem, gekregen en.

T'er zien d'er pertang die eerder peinzen da de relikwie van ’t Illig Bloed e cadeau was van [[Boudewijn IX]]. Dat was de Vlamsche graaf die ip de 16ste meie 1204, achter de vierde [[kruustocht]], keizer van Constantinopel gekroand wierd. In Constantinopel aan ze stief vele relikwies die te maken aan mè Christus en die ol 't hope lagen in 't palees van de keizere. De maniere woarup da de koker in bergkristol geslepen is, wiest er ip da tie van Constantinopel komt.
Diederik van den Elzas zoe wel de Sint-Basiliuskerk laten bouw'n èn ip [[de Burg]] woar da nu [[d'Illig Bloedkapelle]] is.

De reliekwieë word nog olle vriedage en zundage getoogd in d' Illig Bloedkapelle. En nateurlik is ’t er olle joare met groten tralala d' [[Illig Bloeprocessie]].
<p>
Ipmerkinge: ôok in [[Vormezêle]] ist er een relikwieë van ’t Illig Bloed.
Jamo, zeggen de Bruggeliengen, is da wel een echten?

[[Categorie: Brugge|Illig bloed, 't]]
[[Categorie: Middelêeuwen|Illig bloed, 't]]
[[Categorie: Geschreevn in 't Brugs|Illig bloed, 't]]
