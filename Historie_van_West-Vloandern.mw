West-Vloander'n, da was vroeher e deèltje van het Graafschap Vloander'n. Da ontstoend in de 9de eeuw achter Christus na de dood van Karel de Grote en 't Verdrah van Verdun (843). 't Graafschap wier mahtiher oewel da het afhink van de Fransche kroon. In de 12de en 13de eeuw wier Vloander'n e ook ip economisch vlak mahtih oender Diederik en Filips van den Elzas. Surtoet dankzie lakenhandel werden steden heliek Bruhhe, Hent en Ippr groêt en belangriek.

Vanaf de 13de eeuw wier de Fransche Keunink meer è meer jaloes. Je wilde ie em mahtiher werden over Vloander'n. Toen was wullehandel vree belangriek. Vloander'n oalde wulle vanuut Iengeland vo laken van te maken. Dus ze zohten beschermieng bie d'ingelschen. De ingelschgezinde politiek van Gwijde van Dampierre braht em i' boel met zin leenheer Philips de Schone. Ondertusschen werden d'oude geslachten en elites binnen de groôte steden wok mahtiher. Da braht spannink me de lagere lassen helik d'ambachters en d'armen. En de steden wildihen wok meer autonomie van ulder graaf.

Tusschen 1297 en 1305 wier er de Fransch-Vloamsche oorlog tusschen Frankrik en Vloander'n. In 1302 was 't er de Guldensporenslah. Tusschendoor wierd er gevohten tusschen sociale klaschen in de steden. Mo in 1305 wor die oorlog gedoan en wier alles relatief rustih.

Vanaf dan wier er af en toe ipstanden helik me Jacob van Artevelde onder Lodewijk van Nevers. 't es pas onder Lodewijk van Male en Filips de Stoute da Vloandern't e deèltje wier van Bourgondië. Mè de vrede van Madrid (1526) en Kamerrijk (1529) haven de Franschen hun leenrehterlike band mè Vloander'n ip.

Na de Bourhondiërsch kwamen d'Habsburhers (1482 - 1555) è de Spoanschen (1555 - 1713). Mè de Tahtihjoarihe Oorlog (1568 - 1648) wier Vloander'n tehen de Spoanjoarden mo da wor mo tidelijk. Vloanderen werd in 1648 e deèltje van de Verenihde Nederlanden. Mo loater verloor Vloander'n Fransch-Vloander'n mè Rieschel e Dûnkerke nor de Franschen. Vanaf 1713 wier Vloander'n e deèltje va Oostenrik e van 1797 toe 1815 wier Vloander'n twje departement van Frankriek. In 1815 wieren die twee stikken Oost- e West-Vloander'n heheven oan et Keuninkriek voa de Verenihde Nederlanden. Na 1830 zie wieder ton a stiksje van Belhië gekommen.

Meer informasche:

http://home.online.no/~vlaenen/lage_landen/zp-vl.htm

E in boeksches helik:

Algemene geschiedenis der Nederlanden. O.r.v. J.A. van Houtte e.a. 12 dln. Utrecht enz., 1949-1958.
Algemene geschiedenis der Nederlanden. O.r.v. D.P. Blok e.a. 15 dln. Haarlem, 1978-....
