[[Ofbeeldienge:Flamand.gif|right|thumb|120px|De Vlamsche lêeuw. E bêestje ip oeze vlagge]] '''West-Vloandern''', da was vroeger e dêeltje van het Groafschap Vloandern. Da ontstoen in de 9de êeuw achter [[Jezus van Nazareth|Christus]] achter de dôod van [[Karel de Grote]] en 't Verdrag van Verdun (843). 

't Groafschap wier machtiger oewel dat et afienk van de [[Vrankriek|Fransche]] krôon. In de 12de en 13de êeuw wier Vloandern ôok ip economisch vlak machtig oender Diederik en Filips van den Elzas. Surtoe dankzie de loak'nandel wierden steed'n geliek [[Brugge]], [[Gent]] en [[Ippr]] grôot en belangriek.

Vanaf den 13de eeuw wier de Fransche keunink meer è meer jaloes. Je wild' ie em machtiger werden over Vloandern. Toe' was wullehandel vree belangriek. Vloandern oalde wulle vanuut [[Iengeland]] vo laken va' te maken. Dus zochten ziender beschermienk bie d'Iengelschen. De Iengelschgezinde politiek van [[Gwijde van Dampierre]] bracht j'em i' boelle me zin leenheer [[Filips de Schone]]. Ondertusschen werden d'oude geslachten en elites binnen de grôte steden ôok machtiger. Da bracht spannienk me de lagere klassen gelik d'ambachters en d'armen. En de steden wildigen ôok meer autonomie van ulder groaf.

Tusschen 1297 en 1305 wier er de Fransch-Vloamsche oorlog tusschen Frankrik e Vloandern gevoerd. In 1302 was 't er de [[Guldensporenslag]]. Tusschendoor wier d'er gevochten tusschen sociale klassen in de steedn. Moa in 1305 wor die oorlog gedoan en wier alles relatief rustig.

Vanaf ton wier er af en toe ipstanden gelik me Jacob van Artevelde onder Lodewijk van Nevers. 't Es moa oender Lodewijk van Male en [[Filips de Stoute]] da Vloandern 'ne dêeltje wier van Bourgondië. Mè de vrede van Madrid (1526) en Kamerrike (1529) gaven de Franschen ulder leenrechterlike band mè Vloandern ip.

Na de Bourgondiërs kwamen d'Habsburgers (1482 - 1555) e de Spoanschen (1555 - 1713). Mè de Tachtigjoarige Oorlog (1568 - 1648) wier Vloandern e dêel van [[Spanje]], mo da wor mo tidelijk. 
Vloandern wier in 1648 e dêeltje van de Verenigde Nederlanden. Mo loater verloor Vloandern [[Frans-Vloandern]] mè [[Riesel]] e [[Duunkerke]] an de Fransche. Vanaf 1713 wier Vloandern e dêeltje va [[Ôostenriek]] e van 1797 toe 1815 wier Vloandern twêe departement van Frankriek gedoan. In 1815 wieren die twee stikken Ôost- e West-Vloandern gegeven oan et Keuninkriek voa de Verenigde Nederlanden. Na 1830 zie wieder ton a stiksje van België gekommen.

Va [['14 - '18 | 1914 toet 1918]] wor er die Grôte Oorlog 'i West-Vloanderen me loopgrachten en al. Da wor roend den [[Izer]] e [[Bachten de Kupe]]. 't Wor nie te doen schiend'et.

== Externe koppelienge ==
* [http://home.online.no/~vlaenen/lage_landen/zp-vl.htm]

== Bibliografie ==
* Algemene geschiedenis der Nederlanden. O.r.v. J.A. van Houtte e.a. 12 dln. Utrecht enz., 1949-1958.
* Algemene geschiedenis der Nederlanden. O.r.v. D.P. Blok e.a. 15 dln. Haarlem, 1978-....

[[Categorie:West-Vloandern]]
[[nl:West-Vlaanderen (1713)]]
[[fr:West-Flandres]]
