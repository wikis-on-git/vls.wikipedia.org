[[Ofbeeldienge:Bandoneon-curved.jpg|thumb]]
De [[bandoneon]] is e muzikinstrument, familie van den [[accordeong]] en [[trekzak]]. 't Is in 1854 deur den Dutsjer Heinrich Band ontworpn. De vôorlôper van de bandoneon is de [[concertina]].
Ne bestoat lik en [[accordeong]] en e [[trekzak]] ut e boge mit ol weersekantn e kasse mi knoptjes up. De boge is langer dan van en [[accordeong]] en e [[trekzak]] en 't is de bedoeling daj em ol speeln up je knie brikt vo zwoare accentn te kunnn geevn. 't Is e wisseltonig instrument lik de [[trekzak]] en 't [[mondmuzik]], da wilt zegn da duwn en trekn en andere tôon geevn bie dezelste knoop. In tegenstellinge tot den accordeong en de trekzak, ej bie de bandoneon gin basnootn en gin akkoordn, mor e je ol weerskantn melodienootn. De knoopn stoan ôok up 't êeste zicht willekeurig, wuk da't e vrêe moeilijk instrument makt vo te speeln. Doadeure wos den [[accordeong]] vele populairder. Deur zin warme klank en zwoare accentn ist surtout populair vo tango's te speeln. 't Wos ton ook vrêe populair in [[Argentinië]]. De bekenste bandoneonspeler is [[Astor Piazolla]].
