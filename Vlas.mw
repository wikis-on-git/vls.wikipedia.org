{{Taxobox_begin | color = lightgreen | name = Vlas}}
{{Taxobox_image | image = [[Ofbeeldienge:Vlas blauwbloeiend (Linum usitatissimum).jpg|250px|Vlas]]| caption = }}
{{Taxobox_begin_placement | color = lightgreen }}
{{Taxobox_regnum_entry | taxon = [[Planten|Plantae]] (Plantn)}}
{{Taxobox_divisio_entry | taxon = [[Bedektzadigen|Magnoliophyta]] (Bedektzoadigen)}}
{{Taxobox_classis_entry | taxon = [[Tweezaadlobbigen|Magnoliopsida]] (Twêezoadlobbigen)}}
{{Taxobox_ordo_entry | taxon = [[Malpighiales]]}}
{{Taxobox_familia_entry | taxon = [[Linaceae]] (Vlasfamilie)}}
{{Taxobox_genus_entry | taxon = ''[[Linum]]'' (Vlas)}}
{{Taxobox_end_placement}}
{{Taxobox_section_binomial_simple | color = lightgreen| binomial_name = Linum usitatissimum}}
{{Taxobox_end}}

{{plat|Mullebeeks}}

'''Vlas''' (''Linum usitatissimum'') es een plante da voornoamelyk gekend is vôo't natuurlyk product da je der kunt va moakn. Het es een gewas dat ip't land groeit. Minsn gebrukn et om lin'n klêren van te moakn. 't Is onlosmoakelyk verbondn mee de [[Leiestreke]], omdat in t' begin het zôgenoamde ''rôotn'', het vortn van de stiengl dus, in de [[Leie]] gebeurde. Loater gieng da in rôteryn mee warm woater 't gêne da rapper affeseerde.

De vlasplante weirdt nie allêene verwerkt tot brukboare vezels vôo den textielindustrie, er zijn ôok bieproducten lyk leemn vôo leemploatn en [[linzoad]] woarut datter [[linzoad]]olie geprest weird voe onder andre varve, zêepe en linoleumfabrikoatie binst datten overschot bêesteteten es.
In den êesten ilft van de twinteste êeuwe woas de verwerkienge van 't [[vlas]] de grôotsten industrietak in de [[Leiestreke]]. Van doarut eit den [[textielindustrie]] en den [[Spoanploatenindustrie]] begunn.

Vo 't vlas te zwingeln, gebruukten ze vroeger meulns.  In [[Eule]] ku je nog alsan êen zien, noamelyk de [[Preetjes meulne]].

==Geskienisse van't vlas==

===Ofkomste=== 

Wo dat't vlas zjuste van ofkomste is, is nie gehêel duddelyk. D'r weir gepeisd dat't van Ôog-Aozië komt en dat die wilde sôorte em azô verdre ei gezet teegn in [[Egypte]]. De Egyptische culteure wos trouwens de êeste die tastboare bewizn eit achtergeloatn van't verwerk'n van vlas. Zidder droaidn ulder mummies ôofdzoakelyk in lin'ne.
't Odste da ze doar ôoit in were gevondn is e stik stoffe van 5000 vôor [[Christus]]. Tjikkeniengn van de [[vlasverwerkienge]] ip meurn bestoan wok moar zin ietske joenger: rond 4400 vôor Chr.

===De Loage Lan'n in de Oteit===

't Vlas wos bie oes wok tielyk anweze. 't Woarn e sôorte semi-nomoadn die da in Vloandern ol gebruktn: de Bandkeramiekers. 't Wos nie oljinne vô de zoadjes da da wier verbouwd moa wok vô de veezle.
Teegn da de [[Romin'n]] ier kwoamn bin'ngevooln, was de teelt ol van ôogstoande ontwikkelienge. De stam van de Morini die tusn [[Yper]] en [[Boulogne]] weunde, wos doar nen echten expeirt in.'Gin vrouwn zin met skônder lin'n getôoid" zei de Rominse Plinius rond 70 na Chr.

===De Middelêeuwn===

De nieuwe bloeiperiode kwam'tre in de zevende jiwwe toen da't [[Christndom]] em over Europa verspreidde. De messe moeste ton in zuvver linwoadn ipgedreegn weirn vôlgens de vôorskriften.

Rond't joar duust begon'n de steedn't onwikkeln en kostn de stedeliengn nie mjir vôorzien in eign gebruk van vanolles en nog wadde woadeure da ze moestn begun'n handeln en ip grôte skoale produceern vôo andre. 

Rond 1200 echtre wos de belangrykste regio nie [[West-Vloandern]] vo de vlasteelt moa [[Frans-Vloandern]] en [[Artesië]]. In West-Vloandern woarn ze vullip beze mee grond te win'n ip de zêe en doar steekten ze ton skoapn ip die wulle goavn. [[Brugge]] ôn andre kant was wel ne grôte droaiskivve vôor de handel in vlas. Ton d'r tydde wos Brugge de lin'nôofdstad van Europa en zeg moar van de weireld.

De [[Onderjoarege Ôorloge]] (1337-1453) eit veel skoa berokkend an de Franse vlasteelt en 't is doarmee da de leidiengspositie bitje bie bitje eit overgegoan noar de streke van [[Oalst]], [[Oddenoarde]] en [['t Brugse Vrieje]]. Jin van de reedn'n omda da zôo zêre koste goan, wos da je ton ip't platteland gin loakn mochte weevn en vlas wel. De plattelandsbevolkienge wos doar dus ol in gespecialiseerd.

Teegn de viftiende jiwwe verviel de Vlamse loaknnivveried wadde omda de concurrentiepositie in vergelykkienge met [[Iengeland]] verslichterde. Da wos dus were ne extra stimelanse richtienge lin'nproductie. Vloamiengn woarn d'echte expeirts in [[Vlasverwerkienge]]. De weefsels wiern zelfs ipgekocht deur de Spanjoardn vôo mee te doene noar de ves ontdekte Amerikoanse gebiedn.

===Zestiende jiwwe: vervol===

Ip't ende van de zestiende jiwwe braakn d'r godsdienstôorloogn ut die de mêeste gespecialiseerde spinners en wevers lietn vluchtn noar [[Olland]] en [[Ierland]]. De Spanjoarden oant ier ol kort en klêne gesleegn dat er nie mjir overbleef. Vôo Ierland wos da een begun vôor ulder bloei in weevn en spin'n van Ierse wulle. Zôvele expertieze oan ze doarvôorne wok niet. 

===Zeevntiende jiwwe: klêne ipflakkerynge===

Deur [[Albrecht en Isabella]] koste het lin'n were ofgezet weirn in onder andere [[Vrankryk]], Olland en [[Iengeland]] en dadde mee veel succes. Da wos echtre gin te langk leevn beskoorn want ogauwe kwam Vrankryk of mee zin welgekende protectionistische moatreegln. Loatre begost wok Olland extra belastiengn te efn ip Vlams lin'n en doarmee wos't were hêellegans om zjippe.

===Achttiende jiwwe===

Mee't [[Verdrag van Utrecht]] (1713) wier Vloandern bie Ôostenrik gesmeetn. Olgauwe wost duddelyk da die Ôosterikkers nie geïnteresseerd woarn in de economische groei van ulder nieuw gewest. 't Jinneste da ze deedn wos moakn da ze ip e goe bladje ston'n bie Iengeland en Olland. Ollerlie taksen en effyngn wiern deur de Ôostenrikkers getollereerd om doaran moar te vuldoen. 't Vlas wos dus were zynderôgen an't wegkwin'n.

't Is in feite dankzie de Leie da de vlasindustrie nie gehêel is verdween want 't is tonne da ze de eignskapn van't Leiewoatre ein ontdekt (bykan gin izzre noch kolk). Wok de excellente weeftechniekn ein de vlamme van't vlasverwerk'n zjuste nie keun loatn utdôovn.

===Van de negentiende jiwwe tut 1914===

Onder d'Ollandske hjirskappie zin de Iengelse were geïnteresseerg geroakt deur't Vlamse vlas. Zidder zoagn de superieure kwaliteit van't Leiewoater in en gaavn de riviere de noame van [[Golden River]]. De noame 'Golden' kwam vôorol van't feit da vlas beige-achte gôd kleurt.

Bie 't onstoan van Belhie vielt de bloei were wa stille angezien de Ollanders de Skelde oan geslootn woardeure da den andle richtienge Iengeland wier bemoeilykt. Teegn 1862 begoste de vlasindustrie were te droaien dankzie de [[Amerikoanse Burgerôorloge]]. Deur die ôorloge wos de invoer van katoen styf gedoald woardeure da vlas were populair koste weirn. Vanaf ton zin de fabrikskes wok begun'n meckaniseern.  

Tut zjuste vôor den ôorloge steeg de vroage enorm. Vlas wos vrji in trek vôor ôorloogsmaterioaln mee te moakn. Ze kostn nie mjir mee en d'r moeste ton wik vrjisselyk vele geïmporteerd vlas van [[Rusland]] overgebrocht weirn. 

===1914 tut 1945===

Den [[Grôotn Ôorloge]] oat vele kapotgemakt, moar de industrie oat em toamelyk zêre keun ersteln. Mee de [[Grôte Depressie]] viel't were ollemolle efkes in de put: d'r woarn nog nôoit zôo winne akkers geteeld. Acht joar loater echter, wos 't er een nieuw record: de mêeste akkers ôoit! Ôorzoake was were de woapnwedlôop van de landn in Europa. Tiddens de [[Twidde Ôorloge]] wos't nateurlyk were gedoan mee de bloei.

===1945 tut nu===

Achter den ôorloge kwam de economie were zêre ip gank deurda't er betrekkelyk winne kapot is geskootn gewist in Belhie qua industrie (=[['t Belgische Wonder]]). 't Vlas profiteerde nateurlyk mee. Den ôorloge in Korea was were e goe vroagnde partie noar vlasproductn. t'Gienk echter de latste kêer zin want vanof tonne kwam de synthetische veezle ip die vele goekôper wos dan de vlasveezle. 't Einde van de vlasindustrie in Vloandern wos noabie! Synthetische vezels woarn de nieuwe trend in de mode en gemakkelyk te moakn ut olie.

't Logische gevolg ierut wos da de jinne ondernemienge achter d'andre failliete gienk. De industrietak wos ip leevn noa dôod en d'r wos verzien dat er teegn 2000 totoal mee gienk gedoan zin...
 
De Vlamse onderneemre bleef echter nie bie de pakn neerzitn en dedie dien overbleevn begostn te investeern in nichemartn en specializeerden ulder. Azô kreeg 't Vlamse lin'n were een goeie noame en bleef de expertise bewoard! 

Dankzie de ipkomste nu van't lin'n in de mode kriegt de sector nog een extra stimulanse om verder te doene woar da ze mee beze zin: ôogwoardige productn moakn die keun vuldoen an ôge eisn van de klantn.

De toekomste ziet er were goed ut!

[[Ofbeeldienge:Vlasgottem.jpg|thumb|right| De typische vlaskapell'n]]

==Ondernemiengn actief in't vlas==

In West-Vloandern zin d'r nog een poar bedrivn die actief zin in de vlasindustrie. Ôoit zo belangryk vô de streke is't momentjil ietske mindre gesteld met de bedrifstak van de [[vlasverwerkienge]]. Dankzie de ipkomste van 't lin'n in de mode echtre is't vlas were mjir en mjir in ipgank. De bedrivn olier kun'n wok moar aljinne overlevn omda ze ulder goan specializeern in bepoalde nichemartn. 

Het West-Vloamse vlas kan overleevn omdat't van superieurere kwaliteit is dan dadde van bevôorbeeld China. Het vlas is ton wok dierder moar vele betre ofgewert.

Ne bekende vlasweevre is [[Libeco-Lagae]] ut [[Mullebeke]].

{{Commons|Linum usitatissimum}}

[[Categorie: Plante]]
[[Categorie: Textiel]]
[[Categorie: Vlas| ]]

[[ca:Lli]]
[[da:Almindelig Hør]]
[[de:Gemeiner Lein]]
[[en:Flax]]
[[es:Linum usitatissimum]]
[[fi:Pellava]]
[[fr:Lin cultivé]]
[[hu:Len]]
[[id:Flax]]
[[it:Linum usitatissimum]]
[[ja:亜麻]]
[[lt:Sėjamasis linas]]
[[no:Lin]]
[[nl:Vlas]]
[[pdc:Flax]]
[[pt:Linho]]
[[sv:Lin (växt)]]
