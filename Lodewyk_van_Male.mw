{{Dynastie
| ploatje = [[Afbeelding:Louis II of Flanders-Lodewijk van Male (1330-1384).jpg|250px]]
| noame = Lodewyk van Male
| leevn = [[1330]]-[[1384]]
| functie  = Groaf van Vloandern
| periode  = [[1346]]-[[1384]]
| vôorganger  = [[Lodewyk I|Lodewyk van Nevers]]
| ipvolger  = [[Margaretha van Male]]
| voader = [[Lodewyk I|Lodewyk van Nevers]]
| moeder = Margaretha van Frankryk (1310-1382)
}}
'''Lodewyk II van Vloandern''',  gekend ols  '''Lodewyk van Male''', van ’t uus Dampierre,  (Male (by [[Brugge]]), [[29 november]] [[1330]] – [[Sint-Omaars]], [[30 januoari]] [[1384]]), was de zeune  van [[Lodewyk I|Lodewyk II van Nevers (Lodewyk I van Vloandern)]]  en Margaretha van Frankryk (1310-1382). 

==Zyn leevn==
Achter den dôod van ze voader by de Slag van Crécy in [[1346]], erfdegt ie de groafschappn [[Groafschap Vloandern|Vloandern]], Nevers en Rethel en achter den dôod van ze moeder in 1382 ôok Bourgondië, Franche-Comté en Artesië.
[[Ofbeeldienge:Graven van Vlaanderen.jpg|400px|left|thumb|Robrecht III, Lodewyk I, Lodewyk II, Margaretha +Filips den Stoutn (Groavnkapelle in d'O.L.Vrouwekerke van [[Kortryk]])]]

==Rivaliteit tusschn Brugge en Gent==
In 1379 begostn de Gentsche ipstandn teegn em, ounder leidienge van Filips van Artevelde. 
Gent rebelleerde teegn under groaf omdat de machtige gildn mêer privileges wildegen
en minder bemoeiiengn. Brugge stound wel an de kant van de groaf en azo begost de rivaliteit tusschn de twi steedn.
Z'aan vo ‘t Kanoal Gent-Ostende, dat êen van d’oudste schiproutes van ’t land is, 'n nateurlikkn woaterlôop tusschn [[Brugge]] en [[Beirnem]] uutgediept. ’t Was over da stik kanoal da ‘t conflict begost was. 
’t Was mor in 1613 dan z’overeen gekommn zyn vo ’t kanoal Brugge - Gent te groavn. De werkn zyn uutgevoerd deur de [[Republiek der Zeevn Verenigde Provinciën]] en in 1621 was d’openienge.

==Gentschn ipstand==
Ot in 1379 de Gentschn ipstand uutbrak, zyn Lodewyks Brugsche anangers versleegn deur Filips van Artevelde in de Slag ip ‘t Beverhoutsveld (3 mei [[1382]]) ip de grenze van Beirnem, [[Oostkamp]] en [[Assebroeke]]. 
Vo Gent te dwingn under over te geevn a Lodewyk de belangrykste weegn noa ‘t stad ofgeslootn. Filips van Artevelde, de leider van de Gentsche rebelln, wilde nog  ounderandeln in [[Doornik]] moa zounder resultoat en ’t enigste dat er ip zaat was van Brugge te bestormn vo were een uutweg noa de zêe te kunn èn.

De Slag zoudt den dag achter d'[[Illig-Bloedprocessie]] begost zyn en de Bruggeliengen zoun onnozel zat gewist zyn. Ze kwoamn rechte van d’erbergn round de ''Meersn'' en z’aan ounder de boane voort gedrounkn vo couroage ip te doen. Achter e kort gevecht kost Artevelde ’t Brugs leger, da nie in stoat was vor under  serieus te verweirn,  versloan en Filips bezette Brugge denzelfstn dag zounder moeite. Lodewyk kost vluchtn noa [[Rysel]].
Volgens e [[legende]] zoun de Gentenoars dien dag de droake van de Brugsche [[Sint-Donaaskathedroale|Sint-Donaaskerke]] (die nie mê bestoat) g’oald èn vor ip ’t belfort van Gent te zettn.

E poar moandn loater is  Filips van Artevelde gesneuveld in de [[Slag by Westrôzebeke]] (27 nov. 1382). Lodewyk kreeg ulpe van ze schôonzeune [[Filips den Stoutn]].

==Dôod en ipvolgienge==
Lodewijk II van Male is in 1384 gestorvn in de Sint-Bertynsabdye in Sint-Omaars.
Je was de latstn uut ’t geslacht Dampierre en ôok de latstn autonoomn groaf van Vloandern: Z’n dochter en erfgenoame  [[Margaretha van Male]] brocht, deur te trouwn mè Filips den Stoutn, ‘t groafschap Vloandern ounder de feitelikke macht van de [[Bourgondische ertoogn]].


In 1376 è Lodewyk van Male den eestn stêen geleid van 't [[Gotiek|Gotisch]] Brugs staduus ip de [[Burg (Brugge)|Burg]]. 


[[Categorie:Groaf van Vloandern]]

[[de:Ludwig II. (Flandern)]]
[[en:Louis II of Flanders]]
[[es:Luis II de Flandes]]
[[fr:Louis II de Flandre]]
[[it:Luigi II di Fiandra]]
[[nl:Lodewijk van Male]]
[[pl:Ludwik II de Male]]
[[ru:Людовик II (граф Фландрии)]]
