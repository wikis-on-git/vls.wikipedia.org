{{Infobox Belgische deelgemeente|
|kaart1=[[Ofbeeldienge:WoumenLocation.svg|300px]]
|naam= Woumen
|provincie=WVLA
|gemeente=[[Diksmuide]]
|latitudeGraden=51
|latitudeMinuten=00
|latitudeSeconden=13
|longitudeGraden=02
|longitudeMinuten=52
|longitudeSeconden=14
|opp=13,83
|inw=1.341
|datum=01/01/2001
|dichtheid=97
|postcode=8600
|}}
'''Woomn''' is e dorp in de [[België|Belgische]] provinsje [[West-Vloandern]]. Woomn ligt an den [[Yzer]] en 't is sinds 1977 een dêelgemente van 't stad [[Diksmude]]. 

Toet 't ende van 1976 wos 't [[Joenkershove]] ook by Woomn, moar by de gemeentelikke erindieling moest da nar [[Oetulst]] goan. 't Ligt last de groate boane, den N369 die van Diksmude naar [[Yper]] loapt.

==Beziensweirdigeedn==
Up 't groundgebied va Woomn ligt 't kasteel [[De Blankoart]] met e park en e vyver (50 a). 't Is e [[natuurreservoat]] en e part van de broekn in de lêge overstroomboare polders van den [[Yzer]]. Diene vyver is oenstoan in de 15ste en 16sten êeuw deur [[turfwinnieng]]. In dien omtrek is ter oak ne [[woaterpruductiecentrum]], ne groatn bassing woar da ze drienkwoater produceern. Den [[alscholvere]], de [[brune kiekndief]] en de [[blauwn reiger]] zyn van de meest vokommnde veugels. Da gebied is ne slapplaatse voer deurtrekkende woaterveugels en verschillnde soartn overwienterende [[eende|eendn]] en [[ganze|ganzn]].

By De Blankoart ku je schone toern wandeln ([['t Blankoart wandelpad]]) en ge passeert er lanks de vochtige [[Yzerbroekn]]. De Yzerbroekn zyn 4.000 ha groot en liggn langs 'n rechteroever van 'n Yzer. Ze loopn van [[Oostvletern]] toet Diksmude.

De [[Sint-Andreaskerke]] die t'end de joarn 80 ersteld e gemoderniseerd is gewest achter den brand in 1985. De kerke doarvoorn werd in [[WO I|den Grootn oorlog]] in 1914 helegans vernield en werd in 25 erupgebouwd. Diene kerke brandde toen in 1985 uut, en werd de joarn doarup ersteld en erupgebouwd. By die erupbouw werdn de drie beukn ounder êen dak gebrocht en werdn de pilarn weggenomn. Doardeure ountstound der êen grote moderne ruumte, da uutkeek up 't altoar, da nie achteroan in de kerke stoat moar averwege an ne zygevel.            

[[Category:Diksmude]]
[[Category:Plekke in West-Vloandern]]

[[br:Woumen]]
[[en:Woumen]]
[[fr:Woumen]]
[[nl:Woumen]]
[[pt:Woumen]]
