De '''Sweven''' ( Sueben of Sueven in 't Nederlans) woarn een groep Germoanse stammn die an de Ôostzee, (in 't Latyn ''Mare Suebicum''), tout 't Middelgebergte in Duutsland weundegen. In 't Latyn noemdegn ze ''Suevi''. Een Latynse 'v' wierd uutgesprookn lik 'w', nie 'u' en nie 'v'. In 't Deens en Zweeds wordt een 'v' ôok vandoage nog altyd uutgesrookn lik 'w'. Het woord Schwaben is ofgeleid van Sweven. De platsn Zwevezele, Zwevegem en Zweveloo (Drenthe) en 't woord Zeeuws zyn ofgeleid van de Sweven. Julius Caesar, Tacitus en Ptolemeus schreevn over de Sweven. In 406 staken de Sweven de Ryn over en trokkn round, tout in Galiesje en Portugal. In het Portugees zyn d'er nog een poar woordn van Zweefse ôorsprong. Woarschynlik is 't round die periode dat 'n groep Sweven tout in 't udige Vloandern en Zeeland is getrokkn woar ze ulder toale hin verspreid. West-Vlams, Ôost-Vlams en Zeeuws (ôok in Zeeland) hin dezelfden ôorsproung.
