'''Jan Bucquoy''' ([[Oarelbeke]], [[16 november]] [[1950]]) es nen [[regisseur]] en enfant terrible.

==Carrière als regisseur==
Jan Bucquoy es bekend gekoomn me zynen êestn en belangrykstn film: ''La vie sexuelle des Belges'' uut [[1994]], woarin dat ie zyn jeugdjoarn in [[Oarelbeke]] beschryft. Zyne twêede film speelde em of ip nen camping an de kust in [[Westende]]: ''[[Camping Cosmos]]'', en vertelt over de vakanties van de Belg en de absurditeitn da da meebringt. De film weird ôok soms als dêel twêe bekeekn, in de reekse van ''La vie sexuelle...''.

Andere, minder bekende, titels zyn: 
* Fermeture de l'usine Renault à Vilvoorde (La vie sexuelle des Belges III) ([[1998]])
* La Jouissance des hystériques (La vie sexuelle des Belges IV) ([[2000]])
* Vrijdag Visdag (La vie sexuelle des Belges V) ([[2000]])
* La vie politique des Belges ([[2002]])
* La société du spectacle et ses commentaires (La vie sexuelle des Belges VI) ([[2003]])
* Les Vacances de Noël ([[2005]])

Zyn prenteboeksje ''Le Bal du rat mort'' spilt zich of in [[Ostende (stad)|Ostende]].


=='Carrière' als anarchist==
* J'eit ôoit ne rel verôorzoakt in et TV-programma [[Incredibile]], deur te lachn met de schoamdêeln van keuniginne [[Fabiola]]. Die rel eit er vôorn gezorgd da et programma loater ofgevoerd es.
* J'es conservator van het Slipmuseum in [[Brussel]]
* J'eit ôoit een puppe van keunieng [[Boudewijn]] ountôofd ip de mart van Brussel
* Je wos betrokkn by de groep van Noël Godin, de ''Entarteur'', die een toarte in d'oanzichte gesmeetn eit van beroemdheedn, woarby da vôorol de ''aanslag'' ip [[Bill Gates]] vo internationoale nieuwswoarde eit gezorgd.

==Externe koppeliengen==
*[http://fr.wikipedia.org/wiki/Le_Bal_du_rat_mort Le Bal du rat mort]
*[http://fr.wikipedia.org/wiki/La_Vie_sexuelle_des_Belges_1950-78 La vie sexuelle des Belges 1950-78]...


[[Categorie: Oarelbeke]]
[[Categorie: Regisseur]]

[[en:Jan Bucquoy]]
[[fr:Jan Bucquoy]]
[[nl:Jan Bucquoy]]
[[pt:Jan Bucquoy]]
