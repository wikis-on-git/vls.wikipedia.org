[[Ofbeeldienge:Mesen_kerk.JPG|thumb|right|500px|De kerke va Mêesn]]

De '''Sint-Nikloajkerke''' is d'ênigste kerke van [[Mêesn]]. Ze volt, van in de wiede omtrek, op deur neurn top in de vorme van e koepel. Doarom is neur bienoame ''d'n Dikkop''. 

Oender de kerke legt er e romaanse crypte uut 'n 11stn êeuw. Die crypte is 't ênigste beschermde monument (sedert 1939) va Mêesn. In de crypte legt er oek e grafstêen ter êre van [[Adela van Mêesn]]. In 'n [[Êeste Weireldoorloge | Êestn Weireldôorlog]] wos de crypte een oofdkwartier van de [[Duutsland|Duutsche]].  Tusschen december 1914 en februoari 1915 wos 't er e Duutschn korporoal in de Betle'em'oeve gekazerneerd, nie verre van de Sint-Nikloajkerke. Die korporoal, [[Adolf Hitler]], ad e schilderietje van de ruïnes van de kerke gemakt. Der angt een kopie van da schilderietje in 't geschiedkundig museum van Mêesn.

De kerke, lyk of da ze d'r nu uutziet, bestoat sedert 1928. Ze wos hêle eropgebouwd, want ze wos in 'n Êestn Weireldôorlog hêlegansn in puun geschootn. D'ôorspronkelyke kerke bestoeg ol sedert 1057.

In 'n tôorn van de kerke is 't er e beioard me mêer of 50 klokk'n. Die beioard wos e joarenlank initiatief van e Mêesnoare, Albert Ghekiere, die overol te weireld op zoek gienk achter geld om de beioard te fynanciern. Êen van de klokk'n wos ingezegend deur paus [[Johannes Paulus II]] bie ze bezoek an [[Ieper]] in 1985. Ieder kart speelt de beioard e liedje van êen van de landn die meidein an Êestn Weireldôorlog.

In de kerk zelve kuj oek e chiquen, geelkopern luuster bewoendern bie 'n inkom. Die luuster is gemakt deur Otto Meyer, e katholyk'n, Duutschen soldoat uut 'n Êestn Weireldôorlog die dankboar wos dattn de [[De Twêede slag om Mêesn|de Twède slag om Mêesn]] overleefd adde.

[[Categorie:Mêesn]]

[[nl:Sint-Niklaaskerk (Mesen)]]
