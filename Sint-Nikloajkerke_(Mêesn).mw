[[Ofbeeldienge:Mesen_kerk.JPG|thumb|right|500px|De kerke va Mêesn]]

De '''Sint-Nikloajkerke''' is d'ênigste kerke van [[Mêesn]]. Ze volt, van in de wyde omtrek, op deur neurn top in de vorme van e koepel. Doarom is neur bynoame '' 'n Dikkop ''. 

Oender de kerke legt er e romaanse crypte uut 'n 11stn êeuw. Die crypte is 't ênigste beschermde monument (sedert 1939) va Mêesn. In de crypte legt er oek e grafstêen ter êre van [[Adela van Mêesn]]. In 'n [[Êeste Weireldoorloge | Êestn Weireldôorlog]] wos de crypte een oofdkwartier van de [[Duutsland|Duutsche]]. Tusschen december 1914 en februoari 1915 wos 't er e Duutschn korporoal in de Betlehem'oeve gekazerneerd, nie verre van de Sint-Nikloajkerke. Die korporoal, [[Adolf Hitler]], ad e schilderytje van de ruïnes van de kerke gemakt. Der angt een kopie van da schilderytje in 't geschiedkundig museum van Mêesn.

De kerke, lik of da ze d'r nu uutziet, bestoat sedert 1928. Ze wos hêle eropgebouwd, want ze wos in 'n Êestn Weireldôorlog hêlegansn in puun geschootn. D'ôorsprounkelike kerke bestoeg ol sedert 1057.

In 'n tôorn van de kerke is 't er e beioard me mêer of 50 klokkn. Die beioard wos e joarenlank initiatief van e Mêesnoare, Albert Ghekiere, die overol te weireld op zoek gienk achter geld om de beioard te fienanciern. Êen van de klokkn wos ingezegend deur paus [[Johannes Paulus II]] by ze bezoek an [[Ieper]] in 1985. Ieder kart speelt de beioard e liedje van êen van de landn die meidein an 'n Êestn Weireldôorlog.

In de kerk zelve ku je oek e chiquen, geelkopern luuster bewoundern by 'n inkom. Die luuster is gemakt deur Otto Meyer, e katholiekn, Duutschn soldoat uut 'n Êestn Weireldôorlog die dankboar wos dattn [[De Twêede slag om Mêesn|de Twidde slag om Mêesn]] overleefd adde.

[[Categorie:Mêesn]]
[[Categorie:Keirke in West-Vloandern]]

[[nl:Sint-Niklaaskerk (Mesen)]]
