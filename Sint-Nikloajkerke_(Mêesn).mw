[[Ofbeeldienge:Mesen_kerk.JPG|thumb|right|250px|De kerke va Mêesn]]

De '''Sint-Nikloajkerke''' is d'ênigste kerke van [[Mêesn]]. Ze volt, van in de wiede omtrek, op deur neurn top in de vorme van e koepel. Doarom is neur bienoame '''n Dikkop''. 

Oender de kerke legt er e romaanse crypte uut 'n 11stn êeuw. Die crypte is 't ênigste beschermde monument va Mêesn (sedert 1939). In de crypte legt er oek e grafstêen ter êre van [[Adela van Mêesn]] en is sinds 1939 een beschermd monument.

De kerke, lik of da ze d'r nu uutziet, bestoat sedert 1928. Ze wos hêle eropgebouwd, want ze wos in 'n [[Êestn Weireldôorlog]] êlegansn in puun geschootn. D'ôorspronkelike kerke bestoeg ol sedert 1057.

In 'n tôorn van de kerke is 't er beioard me mêer of 50 klokk'n. Die beioard wos e joarenlank initiatief van Albert Ghekiere, e Mêesnoare, die overol te weireld op zoek gink na geld om de beioard te financiern. Êen van de klokk'n wos ingezegend deur paus [[Johannes Paulus II]] bie ze bezoek an [[Ieper]] in 1985. Ieder kart speelt de beioard e liedje van êen van de landn die meidein an Êestn Weireldôorlog.
