{{plat|Kortriks}}

Den '''R8''' es de ring rond [[Kortrik]]. Ies nohal inhewikkeld iphebouwd, omdat ie ut stikken otostrade en stikken snelweh bestoat. Da komt omdat de ring nie volledig afhewerkt es. Een andere eihenoardiheid es dat ie nie rechstreeks ip de [[E17]] anslut, moar da je via twiè inhewikkelde constructies keunt verandern. Ièn van die constructies, het [[Ei van Kortrik]], ès êen van [[Belgje|Belhisch]] mièst originele wehenbouwconstructies. 

==Traject in wijzerzin==
* Ge komt via de afrit ''Kortrik Zud'' van ip de E17 ip de R8 via het beruchte 'ei'.
* Een volgend belangrik punt es de ofrit noar de  [[A19]] (en verder de [[E403]]), woar da je rwoo luchten eit. De otostrade es ier nen geweune snelweh hewordn. De reden van het hevoarlik punt es dat de normale ipritten nooit ofgeweirkt gewist ein.
* Daarna rie je weer ip een stik otostrade in zin eigen beddinge me ofrittn noa [[Hullehem]] en [[Eule]].
* In de Industriezone van [[Kuurne]] stopt de otostrade en hoa je over ip de Ringlaone, nen heweune snelweh. Da komt omdat de otostrade hier nie verder ofgeweirkt es. Een belangrik complex hier es het [[Ring Shopping Center]].
* Ip een volgend punt, an n'erte in Kortrik, passeer je an een onofgewerkte (olve) bruhhe. Ipnieuw een hevolg van de onofheweirkte stoat van de ring.
* Een bitje verder goa je ipnieuw ip een stik otostrade, me ofritten noa [[Stoasehem]].
* De R8 eindiht met een iprit noa den E17.

[[Category: Verkêer]]
[[Category: Kortrik]]
