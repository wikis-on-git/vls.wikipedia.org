{{plat|Kortriks}}

Den '''R8''' es de ring rond [[Kortrik]]. Ies nogol ingewikkeld ipgebouwd, omdat ie ut stikken otostrade en stikken snelweg bestoat. Da komt omdat de ring nie volledig ofgewerkt es. Een andere eigenoardigeid es dat ie nie rechstreeks ip de [[E17]] anslut, moar da je via twiè ingewikkelde constructies keunt verandern. Ièn van die constructies, het [[Ei van Kortrik]], ès êen van [[Belgje|Belhisch]] mêest originele weegnbouwconstructies. 

==Traject in wizzerzin==
* Ge komt via de afrit ''Kortrik Zud'' van ip de E17 ip de R8 via het beruchte 'ei'.
* Een volgend belangrik punt es de ofrit noar de  [[A19]] (en verder de [[E403]]), woar da je rwoo luchten eit. De otostrade es ier nen geweune snelweg gewordn. De reden van het gevoarlik punt es dat de normale ipritten nooit ofgeweirkt gewist ein.
* Daarna rie je weer ip een stik otostrade in zin eigen beddinge me ofritt'n noa [[Gullegem]] en [[Eule]].
* In de Industriezone van [[Kuurne]] stopt de otostrade en hoa je over ip de Ringlaone, nen geweune snelweg. Da komt omdat de otostrade hier nie verder ofgeweirkt es. Een belangrik complex hier es het [[Ring Shopping Center]].
* Ip een volgend punt, an n'erte in Kortrik, passeer je an een onofgewerkte (olve) brugge. Ipnieuw een gevolg van de onofgeweirkte stoat van de ring.
* Een bitje verder goa je ipnieuw ip een stik otostrade, me ofritten noa [[Stoasegem]].
* De R8 eindigt met een iprit noa den E17.

[[Categorie: Verkêer]]
[[Categorie: Kortrik]]
