[[Ofbeeldienge:Blaeu 1645 - Pars Flandriæ Teutonicæ occidentalior.jpg|thumb|<center>Pars Flandriæ Teutonicæ occidentalior - koarte van 1645]]
[[Ofbeeldienge:Blaeu 1645 - Galloflandria in qua Castellaniæ Lilana Duacena & Orchiesia cum dependentibus necnon Tornacum & Tornacesium.jpg|thumb|<center>Blaeu 1645 - Galloflandria in qua Castellaniæ Lilana Duacena & Orchiesia cum dependentibus necnon Tornacum & Tornacesium - koarte van 1645]]
Et '''Frans-Vlams''' ([[Nederlands]]: ''Frans-Vlaams'') es de oorsproenkelyke [[West-Vlams]]che streektoale van de Vloamiengn in 't noord'n van [[Vrankryk]]. [[Frans-Vloandern]] makt deel uut van 't Fransche departement [[Nord-Pas-de-Calais]]. De Fransche Vloamiengn noemn under oorsproenkelyke streektoale <i>nuuze Vlaamsche tale</i> of et <i>[[Vlemsch]]</i>. 

== Toestand ==
Tot an den [[Twidd'n Weireldôorloge]] sproak'n ze courant West-Vlams in [[Frans-Vloandern]]. Sinsdien es 't styf achteruut gegoane. Ollene nog oedere menschn up de buutn ken et nog. Volgens en onderzoek deur de [[EU]]<ref>http://ec.europa.eu/education/policies/lang/languages/langmin/euromosaic/fr6_en.html</ref> zyn d'r nog apeupres 20 000 doagelykse sprekers en rond de 40 000 occasionele sprekers. De joenge Frans-Vloamiengn spreek'n et "Vlams van over de schreve" elegansn nie mei. Ze zyn meer geïnteresseerd in [[Nederlands]] om werk te viendn bie nuus. 

De verwachtiengn vo 't Frans-Vlams zyn ronduut slicht. Tegen de volgende generoasje goat bykan niemand niemand et nog spreek'n. D'[[Akademie voor Nuuze Vlaamsche Tale]] probeert 't ty te doen keern deur 't organiseern van cursussn <i>Vlaams</i>. In 2006 woarn d'r meer of 300 studentn, surtout grote mienschn die in 't Frans zyn upgebrocht moa die de toale van under ouders were willn leern kenn'n.


[[Ofbeeldienge:FlamandArrondissementDunkerque.PNG|600px|De evolusje van 't Vlams in 't arrondissement Duunkerke]]

== Stoatus ==
't Vlams in [[Vrankryk]] eit gin één wettelijke stoatus of omkoaderienge bekomm'n van de Fransche regerienge. D'r komm'n dus ook gin initiatievn uut van de Fransche overeid om 't Vlams t'ondersteun of up te wardeern. 

== Verenigiengn ==
Recentelyk zyn der wel nen oop privoate verenigiengn ontstoan die trachtn de Vlamsche toale, cultuur en tradisjes were te doen erleevn:

*'''ANVT''': [[Akademie voor Nuuze Vlaamsche Tale]]
*'''MDSK''': Vlaanderen in Frankrijk met de [[Michiel de Swaen]]-kring
*'''Het Reuzekoor''': cultureel-muzikoale verenigienge
*'''Yser Houck''': verenigienge vo de beschermienge van 't istorisch patrimonium van Volckerinckhove en omstreek'n
*'''De Katjebei''': verenigienge vo d'eruplevienge van de Vlamsche cultuur in Vrankryk
*'''Le Comité Flamand de France'''
*'''SOS Blootland'''
*'''Menschen lyk wyder''': Volkstoneel vo Frans-Vloandern
* [[Flor Barbry's Volkstoneel voor Frans-Vlaanderen]]
*'''Association Foirante''' 

Die verenigiengn zyn dikkers folkoristisch. Sommigste verenigiengn oud'n nie lange uut, lyk et ter ziele gegoane '''Tegaere Toegaen''' da upgericht wos vo Vlams onderwis te geevn in colleges.

Jean-Louis Marteel, nen activist uut Duunkerke, eit ne cursus<ref>"Cours de Flamand, Het Vlaams dan men oudders klappen, Méthode d'apprentissage du dialecte des Flamands de France (Westhoek)", 1992, [[Duunkerke|Dunkerque]], Miroirs Éditions, [[Het Reuzekoor]], ISBN 2-84003-005-5, 447 pp.</ref> over 't Vlams (fonetisch) uutgegeven, geschreven in 't Frans. Zie ook de koppeliengen vo een stukske uut dien boek.

== Hedendoagse literature ==
'''[[Jean-Noël Ternynck]]''' es nen Frans-Vlamschn dichter die in 't Vlams schrift en cultureel styf actief es.

== Muzikantn ==
*'''Maryse Collache''' uut [[Duunkerke]]
*'''Raymond Declercq''' uut [[Coudekerque]]
*'''[[Het Reuzekoor]]''', en 35-koppig gezelschap uut [[Duunkerke]]

== Radio ==
'''Radio Uylenspiegel''' zendt 10 % van under tyd uut in 't Vlams. Ze zendn uut vanuut [[Kassel]] up 91.8 FM.

== Woord'nboek ==
[[Cyriel Moeyaert]], oud-voorzitter van het [[Komitee voor Frans-Vlaanderen]], eit vichtig joar lank et <i>Vlaamsch</i> in Vrankryk beluusterd en up papier gezet. 't Es moa in 2005 dat 'n zynen Frans-Vlamschn woord'nboek<ref>''Woordenboek van het Frans-Vlaams'', Uitgeverij Davidsfonds Literair, 2005, ISBN 97 890 6306 5270</ref> eit uutgebrocht.

== Externe koppeliengn ==
*[http://www.anvt.org/ Akademie voor Nuuze Vlaamsche Tale]
*[http://www.mdsk.net/lvlaemsch_nl.html Vlaanderen in Frankrijk met de Michiel de Swaenkring]
*[http://oukongo.com/hetreuzekoor Het Reuzekoor]
*[http://yserhouck.free.fr Yser Houck]
*[http://katjebei.free.fr De Katjebei]
*[http://www.sint-janscollege.be/projecten/dialect/poezie.htm Vlams van over de schreve] 
*[http://yserhouck.free.fr/Textes/sainte%20anne.html Frans-Vlamsche tekst over Sinte-Anne]
*[http://katjebei.free.fr/driekeuningen/chantsdriekeuningen.htm <i>Starrelied</i>: gezongen Frans-Vlaams Kerstlied]
*[http://home.tiscali-business.be/~tpm09245/lang/lg/wv/bray1.htm Tienste Lesse (Dixième Leçon)]
*[http://www.zuidvlaamsejeugd.org/ Zuid Vlaamse Jeugd - Over Jean-Marie Gantois, ne Frans-Vlamschen paster activist]
*[http://books.google.fr/books?vid=0Pqs2Edytcp3_KXj&id=zn4CAAAAQAAJ&pg=RA1-PA1 Nieuw Vlaemsch-Fransch woordenboek 1842 Dowloadable]

== Referesjn ==

<references />

{{Streektoale|Werviks}}

[[Categorie:Toale]]
