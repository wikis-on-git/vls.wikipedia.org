{{Toalbox|
| noame = Frans-Vlams
| ploatje = Kaartfransvlaanderen.jpg
| fototekst = Toalgrenze van 't Vlams in [[Vrankryk]]
| toalgebied = [[Frans-Vloandern]]
| sprekers = 40.000
| toalfamilje1 = [[Indo-Europees]]
| toalfamilje2 = [[Germoansche toaln|Germoans]]
| toalfamilje3 = [[West-Germoans]]
| toalfamilje4 = [[Nederfrankisch]]
| officieel = (nievers)
| toalorganisoatie = [[Akademie voor Nuuze Vlaamsche Tale]]
| voorloper = [[Middelnederlands]] (Vlams)
| iso639-1 = vls
| iso639-2 = 
| iso639-3 = vls
}}
Et '''Frans-Vlams''' ([[Nederlands]]: ''Frans-Vlaams'') es de oorsprounkelikke [[West-Vlams]]che streektoale van de Vloamiengn in den [[Franschn Westoek]] in 't noordn van [[Vrankryk]]. De Fransche Vloamiengn noemn under streektoale <i>nuuze Vlaamsche tale</i> of et <i>Vlemsch</i>. 

== Frans-Vloandern ==
De Franschn Westoek es de streke die begunt round [[Duunkerke]] en langs e wyde boge round [[Oazebroeke]] in oostelikke richtienge deurelopt tout an de schreve. Soms es datte [[Frans-Vloandern]] genoemd, moar deur 'n band es Frans-Vloandern e stik grodder en bestoat et ook uut Rysels-Vloandern. D'inweuners zyn bewuste Vloamiengn en ze noemn under geirne Vloamienk.

== Toestand ==
Tot an den [[Twiddn Weireldôorloge]] klappnde ze courant West-Vlams in [[Frans-Vloandern]]. Sinsdien es 't styf achteruut gegoane. Ollene nog oudere menschn up de buutn kenn et nog. Volgens en ounderzoek deur de [[EU]]<ref>http://ec.europa.eu/education/policies/lang/languages/langmin/euromosaic/fr6_en.html</ref> zyn d'r nog à peu près 20 000 doagelikse sprekers en round de 40 000 occasionele sprekers. De jounge Frans-Vloamiengn spreekn et "Vlams van over de schreve" elegansn nie mè. Ze zyn meer geïnteresseerd in [[Nederlands]] om werk te viendn by nuus. 

De verwachtiengn vo 't Frans-Vlams zyn rounduut slicht. Tegen de volgende generoasje goat bykan niemand et nog spreekn. D'[[Akademie voor Nuuze Vlaamsche Tale]] probeert 't ty te doen keern deur 't organiseern van cursussn <i>Vlaams</i>. In 2006 woarn d'r meer of 300 studentn, surtout grote mienschn die in 't Frans zyn upgebrocht moa die de toale van under ouders were willn leern kenn.
[[Ofbeeldienge:FlamandArrondissementDunkerque.PNG|600px|De evolusje van 't Vlams in 't arroundissement Duunkerke]]

== Stoatus ==
[[Ofbeeldienge:Frans-Vloandern_070.jpg|thumb|right|Upschrift in et Frans-Vlams up de [[Kasselberg]].]]
't Vlams in [[Vrankryk]] èt gin één wettelikke stoatus bekommn van de Fransche regerienge. Wel èt in [[2006]] et Fransche ministerie van ounderwys gedecideerd vo 't ounderwys van de lokoale Vlamsche toale te steunn. Binn da koader start er in september 2007 in Rysel (in de ''Académie de Lille'') en experiment van drie joar ounderwys van de Vlamsche toale. D'rachter goat de Fransche overeid dat evalueern vo toun e definitieve beslissienge te keunn pakkn.

De Vlamsche overeid èt tegen da experiment geprotesteerd<ref>http://www.anvt.org/news/fichiers/ANVTauRectorat20070524.pdf</ref> omda ze zy vindt dat er beter [[Nederlands]] zou gegeevn zyn in plekke van e dialect. Moa voe 't ANVT es et Frans-Vlams gin dialect, moar es et Nederlands e zustertoale van under regionoale Vlamsche toale. De toalproblematiek ligt dus dudelik gevoelig langs weerskantn van de schreve.

== Verenigiengn ==
Recentelik zyn der wel nen oop privoate verenigiengn ountstoan die trachtn de Vlamsche toale, cultuur en tradisjes were te doen erleevn:

*'''ANVT''': [[Akademie voor Nuuze Vlaamsche Tale]]
*'''MDSK''': Vlaanderen in Frankrijk met de [[Michiel de Swaen]]-kring
*'''Het Reuzekoor''': cultureel-muzikoale verenigienge
*'''Yser Houck''': verenigienge vo de beschermienge van 't istorisch patrimonium van Volckerinckhove en omstreekn
*'''De Katjebei''': verenigienge vo d'eruplevienge van de Vlamsche cultuur in Vrankryk
*'''Le Comité Flamand de France'''
*'''SOS Blootland'''
*'''Menschen lyk wyder''': Volkstoneel vo Frans-Vloandern
* [[Flor Barbry's Volkstoneel voor Frans-Vlaanderen]]
*'''Association Foirante''' 

Die verenigiengn zyn dikkers folkloristisch. Sommigste verenigiengn oudn 't nie lange uut, lik et ter ziele gegoane '''Tegaere Toegaen''' da upgericht wos vo Vlams ounderwys te geevn in colleges.

Jean-Louis Marteel, nen activist uut Duunkerke, èt ne cursus<ref>"Cours de Flamand, Het Vlaams dan men oudders klappen, Méthode d'apprentissage du dialecte des Flamands de France (Westhoek)", 1992, [[Duunkerke|Dunkerque]], Miroirs Éditions, [[Het Reuzekoor]], ISBN 2-84003-005-5, 447 pp.</ref> over 't Vlams (fonetisch) uutgegeven, geschreevn in 't Frans. Zie de koppeliengn vanoundern vo 'n stikske uut dien boek.

Je kut oek ne cd bestelln ip de site van 't ANVT (A je 't in 't Frans zet, ku je doa stikskes van ôorn.)

== Hedendoagse literature ==
[[Jean-Noël Ternynck]] es nen Frans-Vlamschn dichter die in 't Vlams schryft en cultureel styf actief es.

== Muzikantn ==
*'''Maryse Collache''' uut [[Duunkerke]]
*'''Raymond Declercq'''  (''"Klerktje"'', †2006) uut [[Koukerke]] en zyn verenigienge ''SOS Blootland''
*'''[[Het Reuzekoor]]''', en 35-koppig gezelschap uut [[Duunkerke]]
*'''Edmonde Vanhille''' uut [[Duunkerke]]

== Radio ==
'''Radio Uylenspiegel''' zendt 10 % van under tyd uut in 't Vlams. Ze zendn uut vanuut [[Kassel]] up 91.8 FM.

== Woordnboek ==
[[Cyriel Moeyaert]] brocht in [[2005]] nen Frans-Vlamschn woordnboek<ref>''Woordenboek van het Frans-Vlaams'', Uitgeverij Davidsfonds Literair, 2005, ISBN 97 890 6306 5270</ref> uut.

== Frans-Vlamsche toale ==
=== Evoluusje t.o.v. Belgisch Vlams ===
Kort achter da [[Lodewyk XIV]] in de 17ste eeuw [[Artesië]] en 't zuudn van Vloandern geannexeerd a, droung y et [[Frans]] lik enige bestuurlikke toale up. Zo gerochte de regio troage moa zekers verfranst. In de 19ste eeuwe sprak nog 80 à 90 % van de Frans-Vloamiengn Vlams, eind 20ste eeuwe schootn d'r doa nie vele mee van over. Zo kwam de landsgrenze tusschn 't Fransche en de [[Zudelikke Nederlandn]] (loater [[België]]) ook een culturele grenze. En da ad gevolgn vo et Frans-Vlams, surtout vo de schryftoale.

In 1864 koozn de Belgische Vloamiengn vo de spellienge van et Nederlands uut [[Olland]]. Doa wos in de loop van de 17e eeuwe e standoardtoale ountstoane. De Frans-Vloamiengn, die under Vlams in 't openboar nie kostn en mochtn gebruukn, woarn nie betrokkn by de Nederlandsche standoardtoale. Zynder èn dus ook de verschillende spelliengservormingn van et [[AN|Olgemeen Nederlands]] nie gekend die de Vloamiengn in België wel mègemakt èn. 't Es doamè da nen Frans-Vlamschn tekst voe nen gemiddelden Vloamienk ouderwets overkomt. 

* ''Van waer zyt je? Me zyn wydder van Steenvoorde. En myn maet daer, is van Kassel.''
* ' Overtyd gingen de joungens niet naer 't schole. Ze vrochten alzo vele of nuldere oudders.''
* '''t Is vele groensel in 't hof vandejaere. Aal de workels zyn voor de keuns.''
* ''De deze hier in de kleene dooze zyn suukkerbollen maer de die daer in die groote dooze zyn kaffie-tabletten.''
* ''Hen was bezig mit de veinster van de bakkerye an 't kuuschen.''

Voe West-Vloamiengn doarentegen komt zo'n tekst styf leesboar en erkenboar over. Da moet uus nie verwounderen want et Frans-Vlams es e West-Vlamsche streektoale die surtout mè 't West-Vlams uut den Belgischn [[Westoek]] sterke overeenkomstn vertoont.

=== Verschilln mè SV ===
Ier volgt e lyste mè enigste verschilln tusschn de spellienge van et Frans-Vlams en et [[Standoardvlams]].</br>
De lyste es nie complit.

{| {{prettytable}}
! Spellienge !! Frans-Vlams !! [[Wikipedia:SV|SV 1.2]]
|-
| '''Initiële h''' 
| GESCHREEVN (nie uutgesprookn)</br>
''vb. hand, hen (AN hebben), hofstei, hy, huus''
| NIE GESCHREEVN</br>
''vb. and, en/èn, ofstee, y, uus''
|-
| '''Finale -en''' 
| -EN</br>
''vb. bouwen, kweeken, leven, op heffen''
| -N</br>
''vb. bouwn, kweekn, leevn, upeffn''
|-
| '''{{IPA|&#596;:}}''' 
| AE</br>
''vb. aerme, haeze, maend''
| OA</br>
''vb. oarme, oaze, moand''
|-
| '''Vocaallengte ou,uu,y''' 
| GESPELD</br>
''vb. oudders/jounen, kruuppen/huuzen, kykken/schryven''
| NIE GESPELD</br>
''vb. ouders/jounen, kruupn/uuzn, kykn/schryvn''
|}

== Fragment ==
Gedicht van [[Jean-Noël Ternynck]], gepubliceerd in <i>Van de Leie toet de Zee</i>, 1998, uutgegeven deur [[Yser Houck]].</br>
(Tekst overgenoomn uut [http://www.sint-janscollege.be/projecten/dialect/poefra5.htm Vlamsch over de schreve])

{| border="0" cellpadding="5" cellspacing="10" 
|- 
<!------- KOLOM 1 -------> 
| 
:<b>'n Uutkom</b>

:De gelukkige bieen op d'appelboomen in ''bloemen<sup>*</sup> 
:En zyn geen droeve beesjes in 't begun van Mei
:Ze vliegen hier en daer om zeem te kun maken
:Blyde van te leven zo vare<sup>*</sup> van de stee.

:Mei is oek 'n maend om Meiklokjes te bellen
:Zyder rieken zo goed op 't tafel in een potje
:Me sneed oek djeuzemyn<sup>*</sup> overtyd<sup>*</sup> voor de scholen
:Schoone wit of purper voor nuuze scholevrouwtje<sup>*</sup>.

:Maer een koppel mezen hen<sup>*</sup> nulder nest emakt
:Daer in nuuze briefbusse en nulder klentjes piepen
:Vaeder Moeder vliegen in de zunne die krakt<sup>*</sup>
:Nuus land die zo goed rook tuschen Paeschen en Sienschen.

:In 't begun van 'n zomer veugeltjes gaen uutvliegen
:Nulder leven maken in nuus oud Vlanderland
:Maer in 'n winter ze kwaam om e bitje vet 't eten
:Lyk de schamel menschen die slapen in 't Houtland!

<!------- KOLOM 2 -------> 
|
<br>
''bloemen'': bloei<br>
<br>
<br>
''vare'': verre<br>
<br>
<br>
''djeuzemyn'': jasmynn, ''overtyd'': vroeger<br>
''scholevrouwtje'': schooljuffrouwe<br>
<br>
''hen'': hebben<br>
<br>
''krakt'': fel schynt<br>
<br>
<br>
<br>
<br>
<br>

|-
|}

== Interne koppeliegn ==
* [[Boeken over 't Vlams]]

== Externe koppeliengn ==
Toalkundig:
* [http://www.anvt.org/ Akademie voor Nuuze Vlaamsche Tale]
* [http://home.tiscali-business.be/~tpm09245/lang/lg/wv/bray1.htm Cours de Flamand (van Jean-Louis Marteel): Tienste Lesse]
* [http://home.scarlet.be/~tpm09245/lang/lg/fra/boucq1.htm La « Moedertael » pour le peuple]
*  http://fvlinhetnederlands.actieforum.com
Cultureel:
* [http://katjebei.free.fr De Katjebei]
* [http://www.kfv-fransvlaanderen.org/ Komitee voor Frans-Vlaanderen]
* [http://www.mdsk.net/lvlaemsch_nl.html Michiel de Swaenkring]
* [http://yserhouck.free.fr Yser Houck]
Literair:
* [http://yserhouck.free.fr/Textes/sainte%20anne.html Frans-Vlamsche tekst over Sinte-Anne]
* [http://www.sint-janscollege.be/projecten/dialect/poezie.htm Vlams van over de schreve] 
Muzikoal:
* [http://www.hetreuzekoor.com Het Reuzekoor]
* [http://www.sip.be/dialect/scholen/school9/folk.htm Joël en Klerktje - Traditionele Vlamsche liedjes]
* [http://www.sos-blootland.com SOS-BLOOTLAND]
* [http://katjebei.free.fr/driekeuningen/chantsdriekeuningen.htm Starrelied, e gezoengn Frans-Vlams Kestlied]

== Referesjn ==
<references />

{{Streektoale|Werviks}}

[[Categorie:Vlamsche toale]]
[[Categorie:Frans-Vloandern]]
[[Categorie:Wikipedia:Bofartikel]]

[[en:French Flemish]]
[[nl:Frans-Vlaams]]
[[no:Fransk-flamsk]]
