Et '''Frans-Vlams''' ([[Nederlands]]: ''Frans-Vlaams'') es de oorsproenkelike [[West-Vlams]]che streektoale van de Vloamiengn in 't noord'n van [[Vrankrik]]. [[Frans-Vloandern]] makt deel uut van 't Fransche departement [[Nord-Pas-de-Calais]]. De Fransche Vloamiengn noemn under oorsproenkelike streektoale <i>nuuze Vlaamsche tale</i> of et <i>[[Vlemsch]]</i>. 

== Toestand ==
Tot an den Twidd'n Weireldoorloge sproak'n ze courant West-Vlams in [[Frans-Vloandern]]. Sinsdien es 't stief achteruut gegoane. Ollene nog oedere menschn up de buut'n ken et nog. Volgens en onderzoek deur de [[EU]]<ref>http://ec.europa.eu/education/policies/lang/languages/langmin/euromosaic/fr6_en.html</ref> zin d'r nog apeupres 20 000 doagelikse sprekers en rond de 40 000 occasionele sprekers. De joenge Frans-Vloamiengn spreek'n et "Vlams van over de schreve" elegansn nie mei. Ze zin meer geïnteresseerd in [[Nederlands]] om werk te viendn bie nuus. 

De verwachtiengn vo 't Frans-Vlams zin ronduut slicht. Tegen de volgende generoasje goat vezekers niemand et nog spreek'n.


[[Ofbeeldienge:FlamandArrondissementDunkerque.PNG|600px|De evolusje van 't Vlams in 't arrondissement Duunkerke]]

== Stoatus ==
't Vlams in [[Vrankrik]] eit gin één wettelijke stoatus of omkoaderienge bekomm'n van de Fransche regerienge. D'r komm'n dus ook gin initiatievn uut van de Fransche overeid om 't Vlams t'ondersteun of up te wardeern. 

== Verenigiengn ==
Recentelik zin der wel nen oop privoate verenigiengn ontstoan die tracht'n de Vlamsche toale, cultuur en tradisjes were te doen erleevn:

*'''ANVT''': [[Akademie voor Nuuze Vlaamsche Tale]]
*'''MDSK''': Vlaanderen in Frankrijk met de [[Michiel de Swaen]]-kring
*'''Het Reuzekoor''': cultureel-muzikoale verenigienge
*'''Yser Houck''': verenigienge vo de beschermienge van 't istorisch patrimonium van Volckerinckhove en omstreek'n
*'''De Katjebei''': verenigienge vo d'eruplevienge van de Vlamsche cultuur in Vrankrik
*'''Le Comité Flamand de France'''
*'''SOS Blootland'''
*'''Menschen lyk wyder''': Volkstoneel vo Frans-Vloandern
* [[Flor Barbry's Volkstoneel voor Frans-Vlaanderen]]
*'''Association Foirante''' 

Die verenigiengn zin dikkers folkoristisch. Sommigste verenigiengn oud'n nie lange uut, lik et ter ziele gegoane '''Tegaere Toegaen''' da upgericht wos vo Vlams onderwis te geevn in colleges.

Jean-Louis Marteel, nen activist uut Duunkerke, eit ne cursus<ref>"Cours de Flamand, Het Vlaams dan men oudders klappen, Méthode d'apprentissage du dialecte des Flamands de France (Westhoek)", 1992, [[Duunkerke|Dunkerque]], Miroirs Éditions, [[Het Reuzekoor]], ISBN 2-84003-005-5, 447 pp.</ref> over 't Vlams (fonetisch) uutgegeven, geschreven in 't Frans. Zie ook de koppeliengen vo een stukske uut dien boek.

== Hedendoagse literature ==
'''[[Jean-Noël Ternynck]]''' es nen Frans-Vlamschn dichter die in 't Vlams schrift en cultureel stif actief es.

== Muzikant'n ==
*'''Maryse Collache''' uut [[Duunkerke]]
*'''Raymond Declercq''' uut [[Coudekerque]]
*'''[[Het Reuzekoor]]''', en 35-koppig gezelschap uut [[Duunkerke]]

== Radio ==
'''Radio Uylenspiegel''' zendt 10 % van under tid uut in 't Vlams. Ze zendn uut vanuut [[Kassel]] up 91.8 FM.

== Woord'nboek ==
[[Cyriel Moeyaert]], oud-voorzitter van het [[Komitee voor Frans-Vlaanderen]], eit vichtig joar lank et <i>Vlaamsch</i> in Frankrik beluusterd en up papier gezet. 't Es moa in 2005 dat 'n zinen Frans-Vlamschn woord'nboek<ref>''Woordenboek van het Frans-Vlaams'', Uitgeverij Davidsfonds Literair, 2005, ISBN 97 890 6306 5270</ref> eit uutgebrocht.

== Externe koppeliengn ==
*[http://www.anvt.org/ Akademie voor Nuuze Vlaamsche Tale]
*[http://www.mdsk.net/lvlaemsch_nl.html Vlaanderen in Frankrijk met de Michiel de Swaenkring]
*[http://oukongo.com/hetreuzekoor Het Reuzekoor]
*[http://yserhouck.free.fr Yser Houck]
*[http://katjebei.free.fr De Katjebei]
*[http://www.sint-janscollege.be/projecten/dialect/poezie.htm Vlams van over de schreve] 
*[http://yserhouck.free.fr/Textes/sainte%20anne.html Frans-Vlamsche tekst over Sinte-Anne]
*[http://katjebei.free.fr/driekeuningen/chantsdriekeuningen.htm <i>Starrelied</i>: gezongen Frans-Vlaams Kerstlied]
*[http://home.tiscali-business.be/~tpm09245/lang/lg/wv/bray1.htm Tienste Lesse (Dixième Leçon)]
*[http://www.zuidvlaamsejeugd.org/ Zuid Vlaamse Jeugd - Over Jean-Marie Gantois, ne Frans-Vlamschen paster activist]

== Referesjn ==

<references />

{{Streektoale|Werviks}}

[[Categorie:Toale]]
