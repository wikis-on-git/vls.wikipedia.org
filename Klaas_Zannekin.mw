{{veranderplat|Veurns}} 
'''Nicolaas (Klaas) Zannekin''' (°[[Lampernisse]] (?), [[Kassel]] [[23 ogustus]] [[1328]]) wos e landeigenoare uut de Kuststreke die voerol bekend ekommn is in de [[Boerenopstand]] (1323-1328).

Zannekin is ebôorn in de streke va Lampernisse in de latste decennia van 'n 13stn êeuw. E wos eigenoare va zyn landbouwground en dus kunn we zeggn dat 'n redelik welstellnd wos. We weetn ni juste woarom, moar op e zeker moment wos 'n verbann na [[Brugge]].
Toen da ze gebôortestreke [[Kust-Vloandern]] in opstand kwam, kêerde Zannekin - die populair wos by 't geweune volk - were na Lampernisse. Zannekin adde e speciale positie: e wos pôorter van Brugge en eigenoare in Lampernisse. Da makte van em e schoakel tussen 't steej en 't platteland.

== De opstand teegn Lodewyk II van Névers ==
De reedn van de opstand va Kust-Vloandern tegen [[Lodewyk I|Lodewyk II van Névers]], groaf van Vloandern e leenman van de keunienk va [[Vrankryk]], is redelik ingewikkeld. Voe de Bruggeliengn wos 't zuver polletiek. Ze woarn benauwd da Lodewijk nunder stadsprivileges gienk vermiendern. Oek de slichte economie speelt e rolle. In 1316 wos 't er een oungersnôod ewist, en de joarn die d'rop volgden woarn ol ni vele beter. Telt doaby nog e kè 't [[Verdrag van Athis-sur-Orge]] (1305) mè ze zwoare lastn voe Vloandern; voerol voelboar voe de middnklasse.

== De Slag by Kassel ==
Zannekin adde utendelik round de 15.000 man verzoameld. Ze leger krêeg de noame "Keirels". 'n Bekendstn wos Zeger Janszoone. De mêeste Keirels woarn afkomstig uut de Kasselrijen Veurne, Sint-Winoksbergen, Bourbourg, Kassel en Belle. Op 23 ogustus 1328 vochte dat leger tegen 't Fransche leger an de voet van 'n [[Kasselberg]]. De Keunienk wos benauwd voer e twiddn [[Guld'nspoornslag|Guldnspôornslag]]. Doarom wos ze leger deze kir vele sterker: 2500 zwoar gewoapende ridders en 12.000 man lichte infanterie.
 
Achter dien Slag kwam de arde repressje op gank: hêelder dorpn round [[Rysel]] en Kassel woarn uutemôord op bevel van 'n keunienk va Vrankryk.

== E Vlamschn vôorvechter? ==
Sedert Conscience en andere schryvers uut 'n 19stn êeuw, is de figure van Zannekin geromantiseerd en lichtelik anders bekeekn. Da wilt ni zeggn dan d'r absoluut gèn Vlams-nationalistische reedns woarn woarom da de Boerenopstand gebeurde. Moa 't wos voerol toch sociaal-polletiek, amme de kroniekschryvers toet diepe in 'n 18stn êeuw meugn geloovn. 

== Zannekin in de literatuur ==
* Sagen en legenden uit Vlaanderen, van [[F.R. Boschvogel]]  
* De Kerels van Vlaanderen, van Hendrik Conscience

== Bronn ==
* [http://www.personenencyclopedie.info/Z/Za/ZANNEKINNicolaas/view Personenencyclopedie, Zannekin]


[[Categorie:Middelêeuwen]]

[[en:Nicolaas Zannekin]]
[[fr:Nicolaas Zannekin]]
[[nl:Nicolaas Zannekin]]
