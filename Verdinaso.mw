't '''Verdinaso''' wos e bewegieng in [[België]] in 't interbellum, opericht deur [[Joris Van Severen]]. Verdinaso is de ofkortieng va Verbound van Dietsche Nationaal Solidaristen. 

== Corporatisme e fascisme ==
Achter 'n [[Êestn Weireldoorloge|Êestn Weireldôorlog]] aj overol in [[Europa]] extreme partiejn e bewegiengn, zowel aan de lienkse als rekse kant. 't Verdinaso is opericht op [[6 oktober]] [[1931]] en wilde de moatschappt en de stoat ommevormn toe e corporatistiesch gehêel. Doarin is de bevolkieng ounderverdêeld ol naargelang nunder economischen groep da ze vertegenwôordigen. Doamei stoat 't corporatisme regelrecht tegenover e parlementair systeem woarin da 't volk ze verkooznn zelve kiest. Bovendien ad et corporatisme van 't Verdinaso oek e fascistieschn inslag. Ni ollêne werkgevers e werknemers, moar oek leedn van de (rekse) partie zou'n ottomaties kunnn zeteln in 't wetgevend orgoan.

== Van anti-Belgie na Dietsland ==
Et Verdinaso ad oek e specifiek lokoal programma. In 't prille begun woarn ze anti-Belgie, moa sedert de ''Nieuwe Marsrichting'' ([[14 juli]] [[1934]]) veranderde sterke man Van Severen zyn plan: e wilde toet e verênigieng kommn tusschn Belgie, [[Olland]], [[Frans-Vloandern]] e [[Luxemburg]]. Doamei verlôor 't Verdinaso oek voor e grôot dêel ze sympathie by de traditionele Vlamsche Bewegieng.

Oek ol wos Van Severen pro-[[Hitler]], toch dei 'n geirn z'n eigen goeste. Toet op e punt zelve dat Nazi-[[Duutsland]] voelde da 't Verdinaso e kracht wos da ze ni kostn controleern. In 1941 e Duutsland toen ook bevooln om 't Verdinaso te fusioneern me de [[VNV]]. Da was 't ende van 't Verdinaso.

[[Categorie: Nieuwstn tyd]]
