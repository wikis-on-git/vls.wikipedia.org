{{veranderplat|Woaregems}}

'''Woaregem Koerse''' es en evenement da iedre joare deuregoat in [[Woaregem]]. Et es et belangraikste evenement van die stad, en 't goat deure den êesten dissendag achter de latsten zundag van [[ogustus]], en dad ol 155 joar. Aloewel de koerse zelve moa ênen dag deuregoat, zin der de hêle latste weke van ogustus in Woaregem fêestn. Er es ôok de verkiezienge van "Miss Woaregem Koerse".

==Sportief==
Woaregem Koerse es en peirdekoerse, met 4 indernisrenn'n en 4 drafrenn'n rond de Goaverbeke ippodroom van Woaregem. Der zin verskillende wedstraid'n, moar den belangraiksten es de ''Grôte Steeple Chase van Vloandern'', woarin reuter en peird en indernissnparkoers moetn oafleggn. De mêest tot de verbeeldienge spreek'nde indernisse es de Goaverbeke.

==Mêest recente oitsloagn van de Steeple Chase==
* 2005  Hondier X. me Gael D'Angron ([[Vrankryk|FR]])
* 2004  Guiheneuf J. me The Top (FR) 
* 2003  Milière N. me Herculanum (FR)
* 2002  Guiheneuf J. me Repere (FR)
* 2001  Guiheneuf J. me Galapagos (FR)
 
==Varia==
* Ieder joare es'ter protest van [[Gaia]] teegn wa da ze nomne 'de onminselaike behandelienge van de peirden'. 
* Woaregem Koerse es '''het''' belangraikste evenement in de provinsie vôo de minsen me kloiten: van de boeren, bêestemesjangs, textielbaroengs, commercanten teut de klaine zelfstandigen me veel (zwart) geld. Da kundje ôok zien an de sponsors: Mercedes, ne grôotn bank en champagnemerk, ... 
* Tès ôok de ideoale plekke voe ulder goudewerk en raikdom te shown: zo es 't er ieder joare een grôo spel rond den oed dat de madams droagn.
* Omdatter zôvele sponsors zin kundje redelaik gemakkelyk an drankboenkskes groaken: t'es tons ôok en drynkfêeste.

==Externe koppelienge==
*[http://www.waregemkoerse.be/ De officieeln website]

[[Categorie:Woaregem]]
