De '''Ounderdjoarige ôorlog''' e ne stryd tusschen de Iengelsche en de Fransche, en te vo‘t grootste gedêelte uutevochtn gewêst in [[Vrankryk]]. Officiel et et moa geduurd van [[1337]] tot [[1453]], moa eigentlik was 't ol vêle vroegr ambras.

==Oanleidinge==

‘t Es ollemoale begunn ton dat den ertog van [[Normandië]], [[Willem de veroveraar]], [[Iengeland]] et kunnen pakkn, binst de [[slag by Heestings]]. Z’en ton achteraf Normandië en Iegenland moetn verdêeln tusschn de twêe erfgenoamn, moa de keunienk van Iengeland wo ni content. Y at geirn ook Normandië der by get. Mo toan et de Iengelse keunienk de [[Slag by Bouvines]] verloorn et moest y Normandie teruggeevn oan de Fransche.

Ondertusschen at Eleonora van Aquitaine een huwelik geslot'n me den Iengelsche keunienk en alzo at'n de Iengelsche al bykanst een grôtere party van 'tland oas de Fransche keunienk zelve. Up a bepoalde momente sterv'n der drie zeunen van de Fransche keunienk. De trone passirt noar een nêve van de Fransche keunienk, moar Edward III, de keunienk van Iengeland, die es getrouwd mê de dochter van den vorig'n keunienk peist dat ie keunienk van Vrankryk moeste zyn. Als de Fransche keunienk den titel van ertog van Guyenne afnêmt van de Iengelsche keunienk is de moat vol: Iengeland verkloart de ôorlog en clêemt de Fransche kroone.


De keunienk van Vrankryk en nie vrê sceu omdat Ie pyst dat Ie'm toch de sterkst'n es. Moar op die momente verliez'n de Fransche slag na slag. Ze zyn nie oangepast aan de boogscutters van d' Iengelsche, en under poardenlegers sneuvel'n by op'n. Tziet er bykanst nog slecht'r uyt als ook de Bourgondische ertoogn nog kir goan moei'n. Op toppunt van de stryd en de Fransche bykanst alles verlor'n. Parys es ounder belêgerienge van de Bourgondische Ertog Jan zonder Vrees. Jan zonder Vrees es echt'r op de cruciale momente om het lev'n gebroacht.

==t'Ende==

Up a bepoalde momente komt er u boeredochter jeanne d'arke na vor'n die pyst da ze aongesprok'n es deur God om Vrankryk te bevryd'n. Ze attacquert de Iengelsche en zorgt er vor'n dat er een nieve keunienk wordt gekroon'd in Ryms. Op die momente start er ook een guerillastryd in Bretagne. De daog'n voor d'Iengelsche zyn geteld, en ook de Bourgondisch Ertog Filips sluut vrede met de keunienk van Vrankryk. Oewel Jeanne d'arke zal wor'n gearrestert en verbran'd in Rouen kunnen de Fransche d'Iengelsche definitief buut'nskipn in 1453.


[[Categorie:Middelêeuwen]]
