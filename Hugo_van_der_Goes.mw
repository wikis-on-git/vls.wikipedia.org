[[Ofbeeldienge:Hugo van der Goes 010.jpg|thumb|<center>''Dood van Uze-Lieve-Vrouwe'': Van der Goes up zyn ogtepunt.]]
'''Hugo van der Goes''' (ca. 1442 – [[1482]]) was ’n kunstschilder uut de twiddn elft van de 15e eeuwe. Je makte deel uut van de schole van de [[Vlamsche Primitievn]].

==Zyn leevn==
Over d’n eestn elft van z’n leevn is t’er byna niks geweetn. Je zoudt rond 1442 in [[Gent]] geboorn zyn. In 1467 ist ‘n as meester in de schildersgilde van Gent upgenoomn. Je werkte doa tien joar en kreeg updrachtn van ’t stadsbestier, de kerkelikke instellingn en de [[Bourgondische ertoogn]].

In 1477, up ’t oogtepunt van z’n loopboane, et ’n em gevestigd as conversbroeder (’n soorte leeknbroeder) in ’t Rood Klooster in ’t [[Zoniënwoud]] by [[Brussel]], moa je bleef updrachtn uutvoern.

J’a last van depressies en in 1481 ist ’n mentoal ingestort. In de latste fase van z’n leevn zoudt ‘n ’t werk ''De dood van Maria '' gemakt èn. Je stierf in 1482.

==Zyn werk==
Z’n meesterwerk, de ''Portinari - triptiek'' ([[Uffizi|Galleria degli Uffizi]], Florence), is van z’n Gentse periode (1467-1477).
’t Drieluuk was in updracht gemakt van Tomasso Portinari, de vertegenwoordiger in [[Brugge]] van de [[Medici|Medicifamilie]], de Florentynsche bankiersfamilie en belangrykste geldschieters vo de Bourgondische ertoogn. 
’t Centroal paneel is de ''Anbiddinge van  d’erders''. Up de zypaneeln zyn de Portinari’s ofgebeeld met under beschermillign. 't Feit dan de Portinari's zo klene ofgebeeld zyn èt 'n symbolische betekenisse. 't Toogt dan ze leger in rank zyn.

Z’n latste voltooid werk ''De dood van Maria'' ([[Groeningemuseum]], Brugge) èt ’n verzekers rond 1470 gemakt vo de [[Duunnabdy]] van [[Koksyde]]. ’t Wordt anzien as een van de belangrykste meesterwerkn van de 15e eeuwe.
Kenmerknd  vo ’t werk is de realistische, expressieve weergoave van de figeurn en de bewegingn.
J'èt up gin een paneel 'n signateure of joartal gezet en doarom is de dateringe van z'n werkn heel moeilik t'achteroaln.

Hugo van der Goes is lik [[Jan van Eyck]] en [[Rogier van der Weyden]] ’n alleenstoand fenomeen. J’inspireerde ook veel generoaties kunstenoars en je wordt anzien as de modernstn van de Vlamsche Primitievn.

[[Ofbeeldienge:Hugo van der Goes 004.jpg|center|thumb|600px|<center>''Portinari - triptiek'']]

[[Categorie:Vlamsche Primitievn|Van der Goes, Hugo]]

[[cs:Hugo van der Goes]]
[[de:Hugo van der Goes]]
[[en:Hugo van der Goes]]
[[es:Hugo van der Goes]]
[[fr:Hugo Van der Goes]]
[[gl:Hugo van der Goes]]
[[hr:Hugo van der Goes]]
[[it:Hugo van der Goes]]
[[ja:フーゴー・ファン・デル・グース]]
[[nl:Hugo van der Goes]]
[[pl:Hugo van der Goes]]
[[pt:Hugo van der Goes]]
[[ru:Хуго ван дер Гус]]
[[sv:Hugo van der Goes]]
