't '''Christndom''' is 't geluof da hebaseerd is ip 't leevn va Jezus van Nazareth lik oedda da beschreevn is in 't Nieuwe Testament. Centroale stoan Zyn prediking, kruusduod en verryzenisse. 't Christndom is e monotheïstische hodsdienste; christnn geluovn ì 1 Hod, of drie persuon'n gelik Hod de Voader, Hod de Zeune en Hod den eiligen Hjiste en da noemn ze den eilige Drievuldigied. Die drie Persuonen (personae) kuj wel onderschiedn, moa ge meug ze nie schiedn! Christnn geluovn da Jezus de zeune va God is en mor uok de Messias die wer vuorspeld en oangekoendigd in 't Oedde Testamênt.
