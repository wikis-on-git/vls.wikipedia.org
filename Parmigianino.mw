[[Ofbeeldienge:Parmigianino Selfportrait.jpg|thumb|Zelfportet in e bolle spegel (1524) (Kunsthistorisches Museum, Wenen)]]
'''Girolamo Francesco Maria Mazzola''', bygenoamd '''Parmigianino''' (de klêenn van Parma) Parma [[11 januoari]] [[1503]] - Casalmaggiore, [[24 ogustus|24 augustus]] [[1540]]), was ‘n [[Itoalië|Italioansche]] kunstschilder en etser. Zyn styl was ’t toppunt van ’t [[maniërisme]].
==Zyn leevn== 
Parmigianino brocht z’n lêerjoarn deure in z’n geboortestad Parma. Je was loater actief in [[Firenze]], [[Rome (stad)|Rome]], Bologna, mo surtout in Parma.
Je wierd beïnvloed deur Correggio, [[Rafaël]] en [[Michelangelo]].

Van 1523 tout 1527 weundegt ie in Rome, mo je most doa vluchtn vo de [[plunderienge van Rome]]. Je gink êest no Bologna, mor in 1531 kêerdegt ie were no Parma.

Je têkende styf geirn en zyn têkeniengn woarn vul energie en bewegienge. Zyn werk was elegant en je was surtout goed ols portretschilder. Je makteg’ ôok religieuze en mythologische historiestikkn, voortêkeniengn vo drukwerk, klêne panêelschilderyen, grôte fresco’s en verfynd erotisch werk.

Zyn uutgerekte menschelikke figeurn in gedroaide poses en ipzichtig kleurgebruuk woarn typisch maniëristisch. 

Parmigianino was vroeg rype mo je stierf ol an z’n 37 joar. Je brocht z’n latste joarn deure in Casalmaggiore, nie verre van Parma.
==Zyn belangrykste werkn==

*Zelfportet in e bolle spegel (ca.1523) (Kunsthistorisches Museum, Wenen)
*Visioen van Hiëronymus (1527) (National Gallery, [[Londn]])
* Madonna met de lange nekke (1534-1540) ([[Uffizi]], [[Firenze]])
De ''Madonna del collo lungo''  is êen van d’oofdwerkn van ’t Italioans Maniërisme. De grôte madonna is e voorbeeld van de ''Figura serpentinata'' (gedroaide pose).
* De Turksche slavinne (ca.1530/1531), (Galleria Nazionale, Parma)
‘t Portret is ofkomstig uut de collectie van kardinoal Leopoldo de’ [[Medici]], de joungste zeune van [[Cosimo de' Medici|Cosimo II]]. De styf lange vingers zyn kenmerknd vo ’t Maniërisme. 


{|style="float:left"
|[[Ofbeeldienge: Parmigianino_003.jpg|200px|thumb|Madonna met de lange nekke (1534-1540) [[Uffizi]], [[Firenze]] ]]
|}
{|style="float:left"
|[[Ofbeeldienge:Parmigianino 004.jpg|200px|thumb|detail]]
|}
{|style="float:left"
|[[Ofbeeldienge:Parmigianino - La schiava turca.png|thumb| De Turksche slavinne (ca.1530/1531), Galleria Nazionale, Parma]]
|}

{{commonscat|Parmigianino}}

[[Categorie:Italioansche kunstschilder]]
[[Categorie:Maniëristen]] 
[[bg:Пармиджанино]]
[[ca:Parmigianino]]
[[de:Parmigianino]]
[[en:Parmigianino]]
[[es:Parmigianino]]
[[fr:Parmigianino]]
[[hr:Parmigianino]]
[[it:Parmigianino]]
[[ja:パルミジャニーノ]]
[[nl:Parmigianino]]
[[no:Parmigianino]]
[[pl:Parmigianino]]
[[pt:Parmigianino]]
[[ru:Франческо Пармиджанино]]
[[sr:Пармиђанино]]
[[sv:Parmigianino]]
[[uk:Франческо Параміджаніно]]
