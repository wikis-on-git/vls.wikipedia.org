{{veranderplat|Roeseloars}}
'''Johnny Thio''' ([[Roeseloare]], [[2 september]] (?) [[1944]] - [[4 ogustus]] [[2008]]) wos e [[Belgie|Belgschn]] [[voetbol|proffoetbolder]].

Thio begoste te voetboln by FC Eendracht Hooglede en [[FC Roeselare]]. In 1963 gounk 'n na [[Club Brugge]], woa dat 'n speelde tout 1975. Thio wos doa reksbuutn. En adde e sierlikkn vôorzet en e koste rap demareern. Thio wos messchiens nog 't mêest van ol bekend vo zyn corners die schône na binn droainde... en dikkers zelfs rechtstreeks binn goungn. 't Wos ouk olgemêen eweetn da 'n geirn uutgounk, vandoa zyn bynoame: ''Johnny Tuborg''. 

Mi Club won 't 'n de Beker van Belgie in 1968 en 1970. In 1973 wos Thio kapiting van Club da vo 'n êeste kêe achter 'n [[Twiddn Weireldôorlog]] kampioen koste speeln, olouwel da 'n juste dat sezoen dikkers ekwetst wos. In die ploeg speelnde tope mi grôte noamn lik [[Raoul Lambert]], Fons Bastijns en Pierre Carteus.

Thio speelde 293 machn in 'n Êeste Klasse, en 22 Europeesche matchn mi Club Brugge (oogtepunt: kwartfinale teegn Chelsea in '71). 
E wos ouk 18 keirs Rôon Duvel. 

Achter zyn speelderscarrière kwam Thio trainer by SV Zottegem, SK Gullegem en FC Roeselare.

Johnny Thio is overleedn an e oaderbreuke ton da 'n 63 wos.

== Koppelienge ==
*[http://www.clubbrugge.be Bronne: www.clubbrugge.be]

[[Categorie:West-Vlamsche voetboller|Thio, Johnny]]

[[ar:جون ثيو]]
[[de:Johnny Thio]]
[[en:Johnny Thio]]
[[fr:Johny Thio]]
[[nl:Johnny Thio]]
