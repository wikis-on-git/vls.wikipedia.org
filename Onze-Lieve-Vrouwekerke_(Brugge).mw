{{wrapper}}
|[[Ofbeeldienge:Church Of Our Lady Bruges.jpg|thumb|De Onze-Lieve-Vrouwekerke]]
|-
|[[Ofbeeldienge:Madonna Michelangelo Brugge 2005.jpg|thumb|Madonna met Kind van Michelangelo]]
|}
De '''Onze-Lieve-Vrouwekerke''' is êen van d'oudste [[kerkgebouw|kerkn]] in [[Brugge]].

==Geschiedenisse==
De geschiedenisse van de kerke begunt in de 9ste êeuwe. D’r stound êest e kapelletje buutn de stadswalln. Loater begostn ze me den bouw van e [[Romoanschn styl|romoansche]] kerke, die deur de omleggienge van de [[Brugsche reien|Reie]] binn de stad kwam te liggn. Met den bouw van de [[Gotiek |gotische]] kerke, lik da ze nu is, begostn ze in de 13ste êeuwe. 

De verschillige bouwperiodes zyn binn in de kerke dudelik zichtboar. In de westelikke gevel viend je kenmerkn were van Schelde- of  Doorniksche gotiek, lik ’t gebruuk van blauwe stêen uut [[Doornik]] en de drie smalle spitsboogveisters. In ’t [[priesterkoor|kôor]] dat er kwam tusschn 1270 en 1280 is den invloed van de klassieke Fransche gotiek zichtboar. 

In de twiddn elft van de 16ste êeuwe, on de vyandelikheedn tusschn [[Spanje]] en de [[Nederlandn]] ip under hoogtepunt woarn, hieldn de geuzn en de [[beeldnstorm]] lêlik huus. ’t Was mor in de 17ste êeuwe dan ze were kostn restoreern en decoreern. Nateurlik in den styl van dien tyd. Dus [[barok|barokke]] altoars, biechtstoeln en prikstoel, mo de kerke zelve is gotisch gebleevn.

De bakstêenn torre uut de 14ste êeuwe is 122 meter hoge. Vroeger wast ’n nog hoger, mor in de 18ste êeuwe is de spits zeevntien meter verlêegd. Toch is ’t nog d'hoogste torre van Brugge.

==Blikvangers==
*’t Witmarmern beeld [[Madonna met Kind]], deur den Italioanschn kunstenoare [[Michelangelo]] Buonarotti. De Brugsche koopman Jan van Moeskroen kocht ’t beeld in [[Itoalië]] in 1506 en schounk ’t an zyn parochiekerke. ’t Beeld is ’t ênigste kunstwerk van Michelangelo dat uut Itoalië uutgevoerd is binst zyn leevn.
*’t Kôor is ols museum ingericht mè de proalgroavn  van [[Maria van Bourgondië]] (gotische styl, 1505) en [[Karel den Stoutn]] ([[renaissance]], 1562), uutgevoerd in zwarte leisteen mè verguld koper. ’t Grafmonument van de dochter is dus ouder of da van heur voader.
*De fresco’s ip de groavn uut de 13ste en 14ste eeuwe.
*Dertig woapnschildn van ridders van de [[Orde van et Gulden Vlies]].
*Schilderyen en houtn beeldhouwwerkn.

==Externe koppelienge==
*[http://www.kunsttrip.nl/steden/brugge/ol-vrouwekerk.htm De kerke op Kunsttrip.nl]

{|style="float:left"
|[[Ofbeeldienge: Praalgraven1.jpg|thumb|200px|De proalgroavn van [[Karel den Stoutn]] en [[Maria van Bourgondië]]]]
|}
{|style="float:left"
|[[Ofbeeldienge:Grafmarg.JPG|thumb|250px|van Maria van Bourgondië]]
|}
{|style="float:left"
|[[Ofbeeldienge:Grafkarel.jpg|thumb|200px|van Karel den Stoutn]]
|}

[[Categorie:Brugge]]
[[Categorie: Keirke in West-Vloandern]]

[[de:Liebfrauenkirche (Brügge)]]
[[en:Church of Our Lady, Bruges]]
[[he:כנסיית גבירתנו (ברוז')]]
[[nl:Onze-Lieve-Vrouwekerk (Brugge)]]
