{{Plat|Môoslees}}
[[Ofbeeldienge:c vanhauwaert.jpg|thumb|right|Cyriel "in actie"]]
'''Cyriel Van Hauwaert''' (officieel "Cyrille van Hauwaert"), geboren te [[Môoslee]] de [[16 december|16de december]] [[1883]], gestorvn te Zellik de [[15 februoari]] [[1974]].

Cyriel Van Hauwaert wos als joenk vintje stookre in d'alkoholfabrieke van Camiel Lammertyn. Je moste van zynen boas wok d' andelsbrievn oltemets me zyn velo roenddroagn, ofdat da nu in Môoslee wos of in [[Ostende (stad)|Ostende]]. Camiel Lammertyn zoag rap dat Cyriel koersebêenn ad en kochte ne koersevelo vor em.
Vanof zyn 14 moest ie no [[Vrankryk]] in de stêenovens goan werkn. Da wos zwoar labeur vo winnig geld ...
Doarom wilde ie in Vrankryk goan koersn, omdat ie wiste da ze doa toamlik veel geld kostn verdienn. De grôte velofabriekn addn ol eigen ploegn en ne coereur krêeg materioal en elpers van under.

In 1907 trok Van Hauwaert noa [[Parys]] vo te proberen te startn in [[Parys-Roubaix]]. Moa van de direksje kreegt'en gêen gangmoakers. Ze wilden zyn kostn vo de terugreize betoaln, moa da wos nie nôdig: je wos me zyn velo noa Parys gekomn! Je startte toch, volgenst de legende "me twêe reservetuben, twêe eiers en n floske limenoade".
An den arrivee in Roubaix wos tie twidde, achter n volparty kort voa 't binnryen van de velodrom! 
Twêe moandn loatre woen tie Bordeaux - Parys ([[Bordeaux-Parijs]] ). Doardeure wierd ie in [[België]] lik nen nationoalen eld oentvangn.

De velosport wierd wok van langsom poppulairdre. Vele joenge gasten begosten wok te koersn, omda ze zoagn dat er mêer mee te verdienn viel dan me te goan werkn. Van Hauwaert krêeg noamelik zêre 'n contract van ne Franske ploeg en je verdiende 3000 fr in e moand!

Je wos dus eigentlik den êesten [[Flandrien]] en je krêeg de bynoame "De Leeuw van Vloandern".

In [[Môoslee]] es 't er 'n stroate genoemd noar em.

[[Ofbeeldienge:cyriel met vader.jpg|thumb|right|Cyriel met 90 jarige vader by 't ouderlyk uus in [[Slyps]] ]]

==Vôornamste uutsloagen==
# 1907: 2e in Parys - Roubaix
# 1907: 1e in Bordeaux - Parys 
# 1908: 1e in Miloan - San Remo
# 1908: 2e in Belgisch kampioenskap 
# 1908: 1e in Parys - Roubaix
# 1908: 2e in Parys - Brussel 
# 1908: 2e in Bordeaux - Parys 
# 1909: 1e in Belgisch kampioenskap
# 1909: 1e in 2e rit Roende van België, Yper 
# 1909: 1e in 4e rit Roende van België, Noamen
# 1909: 3e in klassement Ronde van België 
# 1909: 1e in 1e rit Tour de France, Roubaix
# 1909: 1e in Bordeaux - Parys 
# 1910: 1e in Parys - Mêende (''Nederlands:'' Menen) 
# 1910: 2e in Parys - Roubaix
# 1910: 4e in klassement Tour de France
# 1910: 3e in Parys - Brussel 
# 1911: 3e in Belgisch kampioenskap 
# 1911: 3e in Parys - Roubaix
# 1911: 2e in Parys - Tours 
# 1911: 2e in Zottegem 
# 1911: 3e in [[Rounde van Lombardeye|Roende van Lombardeye]]
# 1912: 2e in Zesdoagse van Brussel 
# 1913: 2e in Bordeaux - Parys 
# 1913: 2e in Parys - Brussel 
# 1914: 1e in Zesdoagse van Brussel 
# 1914: 3e in Bordeaux - Parys 
# 1915: 1e in Zesdoagse van Brussel

Achter zyn lôopboane als coureur èt ie de bloeinde zoake 'Cycles Van Hauwaert' op den Boulevard des Fusillés in [[Ronse]] upgericht.

[[Categorie:West-Vlamsche coureur|Van Hauwaert, Cyriel]]
[[Categorie:Flandrien|Van Hauwaert, Cyriel]]

[[Categorie: Môoslee]]

[[ca:Cyrille Van Hauwaert]]
[[fr:Cyrille Van Hauwaert]]
[[nl:Cyrille Van Hauwaert]]
