'''Cyriel Van Hauwaert''' (officieel "Cyrille van Hauwaert"), geboren te [[Môorslee]] de [[16 december|16de december]] [[1883]], gestorv'n te Zellik de [[15 februoari]] [[1974]].

Cyriel Van Hauwaert ol up zien 14 no [[Vrankriek]]( ''Nederlands'': Frankrijk) in de stêenoavens goan werk'n. Da wos zwoar labeur vo winnig geld ...
Doarom wilde hie in Vrankriek goan koers'n, omdat ie wiste da ze doa toamlik veel geld kosten verdien'n. De groate velofabriek'n hadd'n ol eigen ploeg'n en ne coereur krêeg materioal en helpers van under.

In 1907 trok Van Hauwaert noa Paries vo te proberen te starten in Paries - Roebei (''Nederlands'': Parijs-Roubaix). Moa van de direksje kreegt'en gêen gangmoakers. Je startte toch, volgens de legende "met twêe reservetuben, twêe eiers en n floske limenoade".
An den arrivee in Roebei wos tie twidde! 
Twêe moanden loatre woen tie Bordeaux- Paries. Doardeure wierd ie in [[België]] als nen nationoalen held ontvang'n.

De velosport wierd ôok van langsom poppulairdre. Vele joenge gasten begosten ôok te koers'n, omda ze zoag'n dat er mêer mee te verdiene viel dan met te goan werk'n. Van Hauwaert krêeg noamelik rap n contract van ne Franske ploeg en je verdiende 3000 fr in e moand!

Ie wos dus eigentlik den êersten [[Flandrien]] en ie krêeg de bienoame "De Leeuw van Vloander'n".

In [[Môorslee]] es 't er n stroate genoemd noar em.

'''Vôornamste uutsloagen'''

# 1907: 2e in Paries - Roebei
# 1907: 1e in Bordeaux - Paries 
# 1908: 1e in Miloan - San Remo
# 1908: 2e in Belgisch kampioenskap 
# 1908: 1e in Paries - Roebei
# 1908: 2e in Paries - Brussel 
# 1908: 2e in Bordeaux - Paries 
# 1909: 1e in Belgisch kampioenskap
# 1909: 1e in 2e rit Roende van België, Ieper 
# 1909: 1e in 4e rit Roende van België, Noamen
# 1909: 3e in klassement Ronde van België 
# 1909: 1e in 1e rit Tour de France, Roubei
# 1909: 1e in Bordeaux - Paries 
# 1910: 1e in Paries - Mêende (''Nederlands:'' Menen) 
# 1910: 2e in Paries - Roubei
# 1910: 4e in klassement Tour de France
# 1910: 3e in Paries - Brussel 
# 1911: 3e in Belgisch kampioenskap 
# 1911: 3e in Paries - Roubei
# 1911: 2e in Paries - Tours 
# 1911: 2e in Zottegem 
# 1911: 3e in Roende van Lombardije
# 1912: 2e in Zesdoagse van Brussel 
# 1913: 2e in Bordeaux - Paries 
# 1913: 2e in Paries - Brussel 
# 1914: 1e in Zesdoagse van Brussel 
# 1914: 3e in Bordeaux - Paries 
# 1915: 1e in Zesdoagse van Brussel

[[category:Belgische coureur|Van Hauwaert, Cyriel]]
[[Category:Flandrien|Van Hauwaert, Cyriel]]

[[Category: Môorslee]]

[[fr:Cyrille Van Hauwaert]]
