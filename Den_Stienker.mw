{{plat|Brugs}}
[[Image:Schipdonkkanaal7.JPG|thumb|right|<center>Den Stienker, tussn [[Moerkerke]] en de boane [[Damme]] - [[Lapscheure]]]]
'''Den Stienker''' is een kanol van an de [[Leie]] in [[Deinze]] toe an de [[Noordzee]] in [[Eist]].

Den Stienker noemt eigentlik ''het Schipdonkkanaal'' of hêel officièl "'t Afleidiengskanol van de [[Leie]]" en is 56 km lank. 't Stik tusschn de Leie en 't [[Kanoal Brugge-Gent|kanol Brugge-Gent]] is bevoarbor. Van in de wyk ''Strobrugge'' van [[Maldegem]] lopt de voart gelyk met [[Den Blienker]] en die twi voartn wordn ton ook dikkels in een trek [[den Stienker en den Blienker]] genoemd.

't Wier gegraavn tussen [[1846]] en [[1860]]. 't Ee z'n name gekreegn omda vroegr et woater van de [[Leie]] da stoenk van de [[vlasverwerkienge|vlasindustrieë]] by [[Kortryk]] oldo afgeleid wier no de [[Nôordzêe]]. De bedoelinge wos namelik da die stank nie deur [[Gent]] zou passeern en ôok vo beter d'oogte van 't woater oender controlle t'oekden.
Tusschn Merendree en Zomergem kruust den Stienker me 't kanoal Gent-Brugge dat ol bestoend. Vo da vuul woater nie in da kanoal te loaten loopn, èn ze ne [[sifong]] gebouwd. Roend die platse wos er 'n "Goed van Schipdonk" dat zyn name an 't kanol gegeevn êd. 't Er was nog een andere sifong an de kruuschienge met den [[Damsche Voart|Damschen voart]], mo den deen is in 1940 gedinamiteerd.

==Gerelateerde artikels==
*[[Den Blienker]]
*[[Den Stienker en den Blienker]]
*[[Damsche Voart]]

[[Categorie:Voart in West-Vloandern]]

[[ca:Schipdonkkanaal]]
[[fr:Canal de Schipdonk]]
[[nl:Schipdonkkanaal]]
