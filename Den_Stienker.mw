{{plat|Brugs}}
[[Image:Schipdonkkanaal7.JPG|thumb|right|<center>Den Stienker, tussn [[Moerkerke]] en de boane [[Damme]] - [[Lapscheure]]]]
'''Den Stienker''' is een kanol van an de [[Leie]] in [[Deinze]]] toe an de [[Noordzee]] in [[Heist]].

Den Stienker noemt eigentlik ''het Schipdonkkanaal'' of hêel officièl "'t Afleidiengskanol van de Leie" en is 56 km lank.  Den eesten elt (of de latste elt, 't hangt er van of wo dajje 't begun zet), enfin, 't stik tussjchen de Leie en 't kanol Brugge-Gent is bevoarbor. Van in de wiek ''Strobrugge'' van [[Maldegem]] lopt de voart geliek met [[Den Blienker]], en die twi voarten worden ton ook dikkels in een trek [[den Stienker en den Blienker]] genoemd.

't Wier gegraavn tussen [[1846]] en [[1860]]. 't Ee z'n name gekreegn omda vroegr et woater van de [[Leie]] da stoenk van de [[vlasverwerkienge|vlasindustrieë]] by [[Kortryk]] oldo afgeleid wier no de [[Nôordzêe]]. De bedoelinge wos namelik da die stank nie deur Gent zou passeern en ôok vo beter d'hoogte van 't woater oender controlle t'oekden.
Tussen Merendree en Zomergem kruust den Stienker me 't kanoal Gent-Brugge dat ol bestoend. Vo da vuul woater nie in da kanoal te loaten loopn, èn ze ne [[sifong]] gebouwd. Roend die platse wos er 'n "Goed van Schipdonk" dat zyn name an 't kanol gegeev'n êd. 't Er was nog een andere sifong an de kruusjchienge met den  [[Damsche Voart|Damsjchen voart]], mo den deen is in 1940 gedinamiterd.

[[Categorie:Voart in West-Vloandern]]
[[ca:Schipdonkkanaal]]
[[fr:Canal de Schipdonk]]
[[nl:Schipdonkkanaal]]
