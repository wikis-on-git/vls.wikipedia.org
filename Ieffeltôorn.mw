'n '''Ieffeltôorn''' is 't bekendste monument va [[Parys]]. 't Is e tôorn van 317 meiters oge die ezet is deur architect Gustave Eiffel in 1889.


== Geschiedenisse ==
In 1889 wos 't Expo in Parys. Voe die gelegeneid, en omdat de Fransche Revoluusje ton juuste 100 joar eleen wos, wilde de stad Parys etwot bezoenders bouwn. In 1887 begostn architect Eiffel met e tôorn. In de begunjoarn woarn de mêniengn over 't kunstwerk verdêeld: sommigte menschen peiznde zelve datn gienk ommevolln.

't Wos de bedoelieng datn Ieffeltôorn achter epoar joar were gienk ofebrookn zyn. Moar oendertusschn atn ol zovele succes, da ze nem en loatn stoan. Te mêer om da ze nem oek kostn gebruukn voe zender (me dien zender drop is 'n tôorn 324 meiters).

Sedert 2000, voe 't nieuw millennium, e ze de tôorn versierd me flikkerluchtjes. Iddern noavend ist er nu e lichtshow.

== Attraksje ==
* Je kut na boovn in 'n tôorn, êest e stik mi de lifte, en de reiste te voete. Da zorgt nu en toen voe miserie, want nu en toen springt er e zelfmôordenoare d'rvan.
* D'r zyn twêe restorangs in 'n tôorn. 't Bekendste is ''Le Jules Verne'': dat et 1 Michelinsterre.

==Externe koppelienge==
*[http://www.tour-eiffel.fr/ Officieeln site van 'n Ieffeltôorn]
