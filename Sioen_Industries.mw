'''Sioen Industries''' uut [[Ardôoie]] es een beursgenoteerd bedryf die technisch [[textiel]] makt. Der weirkn 4.600 minsn in 16 veschillige landn, en moakn nen omzet van mêer of 300 miljoen euro. De ôofdzetel es in Ardôoie, en z'ein ounder andere nog een productieofdêlienge in [[Poperienge]]. Ge zult ze vôorol kennen van de gele beroepshesjes.

==Structuur==
Sioen Industries bestoat uut 3 ofdêliengn:
*Coating divisie: oot em bezig met het coatn van technisch textiel.
*Apparel divisie: ountwerp en makt beschermklêers
*Industrial Applications divisie: verweirkt gecoate weefsels en [[PVC]]-folies, gelyk voo vuuverfolies, kelders, airbags, schuufgordynn,...

==Geschiedenisse==
Jean-Jacques en Jacqueline Sioen Startten in [[1960]] een coatinglyne ip. In [[1967]] volgde een confectie-atelier, en begostn ze klêers te moakn, êest voo't binneland, moar loater voo't buutnland. In de joarn '80 ein ze een coatinglyne ipgericht, en begostn ze udder te diversifiëern. In de joarn '90 begostn de buutnlandse avontuurn, deur verschillige overnoames in [[Vrankryk]], [[Ierland]], [[Indonesië]],... In [[1996]] gingn ze noa de beurse. De groei deur overnoames ging verrapt deure achter de [[millenium]]wisselienge, woardeure da nen grôotn internationoale groep onstound.

==Externe koppelienge==
*[http://www.sioen.be/ Officieeln website]

[[Categorie: Textiel]]
[[Categorie: Ardôoie]]
