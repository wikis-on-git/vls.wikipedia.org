Et '''Nauw van Kales''' (Frans '''Pas-de-Calais''') es één van de 83 [[Fransche departementn|departementn]] in [[Vrankryk]] (nummer 62) en [[prefectuur]] (departementoale oofdstee) [[Atrecht]].

Et departement vormt tope mei 't [[Noorderdepartement]] de [[Regio (Vrankryk)|Fransche bestuurlikke regio]] [[Nord-Pas-de-Calais]].

==Economie==
Lange tyd woarn de koolpittn e grote bronne voe werk voe de hele streke. An 't ende van de twintigste eeuwe woarn ze nie mei rendoabel en de bedryvn die de pittn uutboattn, giengn [[failliet]]. De gevolgn voe de platselikke bevolkienge woarn desastreus. In de kortste keern ontstond d'r grote [[weirklôoseid]]. De streke es momenteel een van de oarmste regio's van heel 't land.

Sinsdien focust et departement em meer up [[Iengeland]], da ondertusschn een van de nauwste handelspartners es gekommn.

==Istorie==
Lik olle departementn in Vrankryk, es ook et departement Nauw van Kales upgericht gewist deur de [[Fransche Revoluusje]] van [[1789]].

Et departement omvat de vroegere districtn [[Amiens]] en [[Artesië]]. [[Lodewyk XIV]] ad Artesië en eeuwe idder veroverd up de [[Spoansche Nederlandn]].

Et [[Nauw van Kales]] eit styf geleen onder de Duutsche bezettienge binst den [[Êestn Weireldoorloge]]. 't Wos een van de grotste slagveldn.

==Arroundissementn==
Et departement es een van de dichtst bevolkte en meest verstedelikte regio's van heel Vrankryk.

't Bestoat uut zeevn arroundissementn:

*Arroundissement [[Atrecht]] (Frans: ''Arras'')
*Arroundissement [[Béthune]]
*Arroundissement [[Bonen]] (Frans: ''Boulogne-sur-Mer'')
*Arroundissement [[Kales]] (Frans: ''Calais'')
*Arroundissement [[Lens]]
*Arroundissement [[Monsterole]] (Frans: ''Montreuil'')
*Arroundissement [[Sint-Omoars]] (Frans: ''Saint-Omer'')

==Grotste steedn==
De steedn in et Nauw van Kales mei meer dan 15 000 inweuners zyn [[Atrecht]], [[Béthune]], [[Lens]], [[Liévin]], [[Kales]], [[Bonen]], [[Sint-Omoars]], [[Hénin-Beaumont]], [[Bruay-la-Buissière]], [[Avion]] en [[Carvin]].


[[Categorie:Departement in Vrankryk]]
[[Categorie:Nauw van Kales]]
[[Categorie:Nord-Pas de Calais]]
