'''Vierspuugn''' is de kunste vo uut je moend vier te loaten kommn.  ’t Best gekend is den techniek wo da de vierspuger (of vierspuugster, wan [[wuuf|wuuvn]] doen ‘t oak) een vloeistoffe uut ze moend spuugt in de richtinge van een vlamme wodeure dat er een styf groate vlamme oentstoat.

[[Ofbeeldienge:vierspûg'n.jpg|thumb|left|300px|Vierspûg'n is nog leutiger o je tope doet.]]
==Materiol==

De vloeistoffe die mèèstol gebruukt wordt is [[lampolie]] ip basis van [[parrafine]] of [[bio-olie]] gemakt ip basis van [[koolzoadolie]].  Minder gekend is dan ze dat oak kunn me [[chocopoeier]] en zelfs me [[blomme]].<p>   
De fakkl is mèèstol een metolle stave med u wieke roend gedroaid van oenbrandboar materiol gedrenkt in lampolie.

==Gevoarlik==

Vierspuugn is een styf gevoarlikke bezigoedinge: je kut er levend van verbrandn, je kut d’olie inossemen wo da je een klaploenge van ku krygen.  Je magt '''zekers nie''' doen me vloeistoffn die gemaklik oentbrandn lik [[nafte]], [[spiritus]] of [[alkool]]. 

[[Categorie: Obbie]]
